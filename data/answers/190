<docno>109387</docno>
<text>
virülans
virülans, bir mikrobun patojenliği, yani onun hastalığa neden olma yeteneğidir
patojenlik terimi mutlak anlamda hastalığa neden olma yeteneği için kullanılır, virülans ise bir patojenin ne derecede hastalık yapabileceğini ifade etmek için kullanılır
virülansın sıfat hali virülandır (latince "virulentus", "zehir dolu" )
ekolojik bir bakış açısıyla virülans, bir parazitin neden olduğu, konak organizmadaki evrimsel uyum azalmasıdır
virülan bakteriler
bakterilerin hastalığa yol açma yeteneğini belirleyen faktörler, enfeksiyon yapan bakteri sayısı, vücuda giriş yolu, konak organizmanın savunma mekanizmalarının etkisi ve virülans denen, bakterinin kendine has özelliklerdir
bazen konak organizmanın savunma mekanizmaları enfeksiyonu engellerken konak dokulara da zarar verebildiği için, konak aracılıklı patogenez de önemli olabilir
hastalık mekanizmaları
patojen organizmalar çeşitli mekanizmalarla hastalığa yol açabilirler
virülan virüsler
viral virülans faktörleri enfeksiyona neden olurlar ve meydana gelen viral hastalığın ciddiliğini belirlerler
çoğu virüs konak hücrelerde spesifik olarak bağlandıkları reseptör proteinlere gerek duyar
tipik olarak bu konak proteinleri endositoz yoluyla hücre içine alınırlar ve onlara bağlı olan virüsler de böylece hücre içine girer
aids hastalığının etmeni hiv gibi virülan virüslerin konak savunma sistemlerinden kaçınmak için mekanizmaları vardır
hiv, yardımcı t-lenfosit hücrelerini enfekte ederek konağın adaptif bağışıklık sistemini zayıflatır ve sonunda konakta immün yetmezlik oluşmasını sağlar
ölüm genelde bağışıklık sisteminin aids virüsü tarafından bozulmasınin bir sonucu olarak oluşan fırsatçı enfeksiyonlardan dolayı olur
bazı viral virülan faktörleri ise, ateş gibi, konağın savunma amaçlı enflamasyon tepkileri sırasında çoğalma yeteneğini verir
çoğu virüs konak içinde uzun bir dönem bir zarara neden olmadan varlıklarını sürdürebilir
aşırı virülan virüslermutasyon ve doğal seleksiyon sonucu konak içindeki viral popülasyon içinde evrimleşirler
nörovirülan terimi, sinir sitemini istila edip orada hastalığa neden olan, kuduz ve herpes simpleks gibi virüslere değinmek için kullanılır
virülansın evrimi
patojen topluluk konak içine girdikten sonra evrimleşir
patojenlerin nasıl evrimleştiği hakkında üç model vardır
bu modeller virüs veya bakterinin konak içinde nasıl ürediği veya konak içinde yayıldığını ve hatta konağı öldürdüğünü açıklar
bu üç hipotez "tesadüfi evrim hipotezi", konak için evrim ve denge hipotezi olarak adlandırılır
denge hipothezi
bazı biyologlar (ewald, 1994) patojenlerin virülansının sürekli azalması gerektiğini öne sürmüşlerdir, çünkü konağa verilen zarar, en sonunda onun için yaşayan patojene de zarar verecektir
konak ölürse patojen de ölecektir
dolayısıyla daha az virülan patojenlerin uzun vadede daha başarılı olması gerekecektir
bu mekanizma her zaman geçerli değildir; konağının ölümünü hızlandıran patojenler eğer bunun sonucunda başka konak organizmalara bulaşma olasılıklarını artırabilirlerse, patojenler daha yaygınlaşabilirler
dolayısıyla patojenlerin evrimi sırasında virülansın yarar ve zararları arasında bir denge oluşur
doğrudan bulaşan hastalıklarda daha az öldürücü olan patojenlerin sıklığının daha yüksek olduğu, buna karşın taşıyıcı (vektör) aracılığıyla yayılan hastalıklarda böyle bir ilişki olmadığı bulunmuştur
kısa vadeli evrim hipotezi
kısa vadeli evrim görüşüne göre evrimsel uyumu artıran özellikler toplulukta daha yüksek bir sıklığa ulaşmalıdır
bu özellikler arasında daha uzun ömürlü olmak, daha çok sayıda çoğalmak, antikorlara karşı dayanıklı olmak veya patojenin normalde nüfuz etmediği vücut bölgelerine yayılabilmek sayılabilir
birkaç kuşak sonra bu yararlı mutasyonlar yüksek bir sıklığa ulaşırlar
ancak, bu mutasyonları taşıyan patojenler taşımayanlara kıyasla daha avantajlı bir durumda olsalar da, konak organizma için çok zararlı olabilirler
patojen konak organizmaya zarar verme noktasına ulaşınca patojenin üremesini durdurması veya daha fazla büyümemesi onun çıkarına olması gerekir, çünkü bakteri veya virüs için besin kaynağı konak organizmadır
ne var ki, doğal seleksiyon akıl ile kontrol edilen bir süreç değildir, patojenler büyüme veya çoğalmalarını durdurmazlar, konağı ölüme sürükleseler dahi
tesadüfî evrim hipotezi
bir hastalığın ne derece virülan olduğunu belirleyen faktörler, patojenin konak içindeki virülansıyla ilişkisiz olarak etki eden baskılar sonucu evrimleşmiştir
bu görüşe göre virülans, konak organizmanın patojene karşı yetersiz, uygunsuz veya aşırı tepki göstermesinin bir sonucudur
örneğin e. coli bakterisin idrar yolu enfeksiyonuna neden olan adhezin molekülleri aslında bu bakterinin bağırsağı daha iyi kolonize etmesini sağladığı için evrimleşmiştir
aynı molekelün idrar yolu enfeksiyonuna neden olması bakteriye evrimsel bir avantaj sağlamaz ve bu virülans mekanizması tesadüfî bir evrim sonucudur
</text></doc>
<docno>99438</docno>
<text>
yaşama sanatı (kitap)
yaşama sanatı, alfred adler tarafından bireysel psikoloji çerçevesinde yaşam ve yaşam adına sorun ve çözümlere yer veren davranış bilimi kitabıdır
kitap hakkında yorumlar
"demokrasi, eşitlik, davranışlar ve işbirliği kavramları, sigmund freud'un yazılarında hiç ele alınmamıştır
buna karşılık "adler", ahlakın gerçerli ya da 'zihnen sağlıklı' insan ikişkileri konusundaki fikirlerini rahatlıkla ortaya sermiş biridir
bunlar büyük ölçüde 'toplumda ilgi' ve işbirliği eğilimiyle karakterize edilmektedir
söylemek istediğim, adler'in değerlerin rolü konusunda kendi gününden çok daha ileri olduğudur
bu yüzyılın başında, cinsel davranışları incelemek bile büyük kabahat sayılıyordu
ahlaki davranışların bilimsel incelemesini yapmak ise tümüyle olanak dışıydı."
"adler'in psikolojik sistemi (bireysel psikoloji) psikoloji tarihinde ilk defa olarak bugün 'toplumbilim' diye tanımladığımız yöne dönük bir sistem olarak ortaya çıkmıştır."
kitaptan bazı kesitler
farklı içgüdüsel faktörleri karakterize etmek için bilinçli ve bilinçsiz kavramlarının kullanılması bireysel psikoloji açısından doğru değildir
gerek bilinç, gerek bilinçdışı, her ikisi de aynı doğrultuyu izler; sık sık sanıldığı gibi hiç de birbirinin karşıtı değildir
üstelik, aralarında kesinlike saptanmış ayırıcı bir çizgi yoktur
(...)
gördüğümüz gibi, bir insanın yaşamındaki her hastalık belirtisi adeta ileriye doğru bir devinim içinde açığa vurur kendini
belirtinin bir geçmişi, bir de geleceği vardır da diyebiliriz
gelecek, bizim çabamız ve amacımızla ilişkilidir, geçmiş ise yenmeye çalıştığımız aşağılık ya da yetersizlik dyygusu için söz konusudur
(...)
daha önce birçok nedenlerle belirttiğimiz gibi, bireysel psikoloji bilinç ve bilinçdışını bir bütün gibi görür
(...) düş yaşamımızın uyanık durumdaki yaşamımız gibi ne ondan daha az, ne daha çok, bireysel bütünlüğümüzün bir parçasını oluşturması, düşleri incelemede böyle bir yöntemden yararlanmamızı haklı göstermektedir
(...)
</text></doc>
<docno>103454</docno>
<text>
hawthorne etkisi
elton mayo, fritz j. roethlisberger ve william j. dickson adlı endüstri psikologları tarafından 1927 ile 1932 yılları arasında, hawthorne'da (abd) bulunan western electric şirketi'nde yapılan ve grup dinamiklerinde "gözlenmenin" ve "birey olarak algılanıp, sayılmanın" önemine dikkati çeken ünlü bir çalışma ile keşfedilen grup psikolojisi kavramıdır
çalışmanın planlanmasının nedeni western elektrik şirketi'ndeki aydınlanma düzeyi ile verimlilik ilişkisini araştırmaktı
deneyler sırasında, önce, hem aydınlanmanın arttırıldığı alanda çalışan işçi grubunun, hem de aydınlanma düzeyinin sabit kaldığı alanda çalışan işçi grubunun verimliliğinin arttığı gözlemlenmiş, daha sonra aydınlanma düzeyinin azaltılmasına karşın hem aydınlanmanın azaltıldığı grupta hem de kontrol grubunda verimlilik gene artmıştır
aydınlanma düzeyinin arttırılmasının ve azaltılmasının hem deney grubunda hem de kontrol grubunda verimliliği arttırmasının nedenini bulmak isteyen psikologlar, işçilerle görüşmüş ve işçilere durumun nedenini sormuşlar, işçiler de araştırmacılara, bilim insanlarının kendileriyle ilgilenmesinden memnuniyet duyduklarını anlatmışlardır
araştırmacıların, görüşmeler sırasında keşfettikleri bu duruma, iş idaresi psikolojisinin önemli kavramlarından biri haline gelecek olan "hawthorne etkisi" adı verilmiştir
bu etki, işçilerin salt "ekonomik insan" (homo oeconomicus) olmadıklarını, sadece iyi maaş ve uygun maddi çalışma koşullarına değil, insan olarak farkedilmeye, ilgi gösterilmeye, organizasyona fayda sağlayan bir insan olduklarının düşünülmesine de önem verdiklerini ve "ilgi gösterildikleri" zaman daha verimli çalışacaklarını göstermiştir
bu çerçevede işçilerle yapılan görüşmelerle ortaya çıkarılan bir diğer önemli tespit, her organizasyonda formel yapının ötesinde bir de informel yapının olduğu ve verimlilik açısından informel yapının, en az formel yapı kadar önemli olduğudur
öyle ki, işyerindeki resmi hiyerarşinin dışında bir de gayriresmi hiyerarşi olduğu saptanmış ve işle, işyeriyle, hatta yöneticilerle ilgili sorunlarda bazı işçilerin gayriresmi başvuru mercii sayıldığı; bazı işçilerin, diğerlerinin görüşlerini önemli ölçüde etkilediği; işyerindeki çalışma temposu ile ilgili olarak dahi gizli bir uzalaşma zemini bulunduğu saptanmıştır
sonuçta, işin teknik organizasyonunun yanında "insani" organizasyonun da verimlilik açısından son derece önemli bir faktör olduğu belirlenmiştir
böylece verimlilik açısından insani dayanışma ve işbirliğine, insani iletişimin geliştirilmesine önem veren "insani ilişkiler modeli" (human relations model) ortaya çıkmış ve işyerindeki verimliliğin geliştirilmesi açısından, işçilere tepeden emir vermeyi ve disiplinle kontrol etmeyi öngören modellerin yerine en alt katmanlarda yatay iletişim ve işbirliği mekanizmalarını geliştiren modeller kabul edilmeye başlanmıştır
bilimsel araştırmalarda dış geçerliği etkileyen faktörlerden biri olarak ele alınan "deneme etkisi" hawthorne etkisi olarak da adlandırılır
dış geçerlik örnek bir grup üzerinde ve araştırma(deney) koşulları içinde varılan sonucun evrene doğru genellenebilme derecesidir
deneme modeli araştırmalarında deneme ortamının yarattığı fiziksel ve psikolojik etkiler sonucunda deneklerin normal koşullarda göstermeyecekleri bazı tepkiler vardır ki bunlara denenme tepkisi denir
bu tepki ile denenmek istenen bağımsız değişkene gösterilen tepki arasında bir ilişki yoktur
hawthorne elektrik fabrikası'nda yapılan araştırmada sadece deney grubuna seçildikleri için üretimi artıran işçiler bu duruma klasik bir örnektir
hawthorne etkisi olarak da bilinen bu olay, deneysel bulguların genellenebilirliğini zedeleyen bir etmendir
</text></doc>
<docno>36567</docno>
<text>
motorlu taşıtlarda yakıt ekonomisi
motorlu taşıtların çalışmasında temel madde yakıttır
ulaşım masraflarının büyük bir bölümünü yakıt oluşturmaktadır
bu nedenle yakıt en yüksek ekonomi ile kullanılmalıdır
otomobillerde yakıt ekonomisini etkileyen birçok faktör vardır
bunlar taşıtın tasarımından , teknik durumuna , yol ve iklim şartlarından , sürücü deneyimine kadar çeşitli faktörleri içine alır 
ulaşım organizasyonu durumu da bunlara eklenebilir
her geçen gün taşıtların performansı , sürüş kolaylığı ve konforu artırılmaya çalışılmakta bunları sağlarken de yakıt ekonomisini en üst düzeyde tutmak için taşıtın toplam verimini yükseltilmeye yönelik çalışmalarda yapılmaktadır 
yüksek oktan , yüksek sıkıştırma oranı , geliştirilmiş yanma odası , geliştirilmiş ateşleme sistemleriyle daha fakir karışımlar ateşlenebilmekte yüksek verimli tork konvektörü ve sürtünme kayıpları en aza indirilmektedir
ayrıca yol kalitelerindeki artış da önemlidir
yakıt tüketimini etkileyen faktörler
taşıt performansının yakıt ekonomisine etkisi
belirli bir motor çıkış gücü için taşıt performansındaki artış motor kursu / kat edilen yol oranının büyümesi ile elde edilir 
bu motor büyüklüğü ve diferansiyel dişli oranının artırılmasıyla sağlanır 
genellikle performans düzeyi yükseldikçe yakıt ekonomisi düşer yani yakıt ekonomisi ve performans birbiriyle ters orantılıdır 
motorlar ekonomi , bunun üzerindeki silindir sayısına sahip motorlar ise performans amaçlanarak üretilirler 
genellikle küçük motorlu taşıtlarda (2000 cc'nin altındaki ) diferansiyel dişli oranı büyük olduğundan , yüksek hızlardaki yakıt ekonomisi büyük motorlara göre daha düşük olur 
diferansiyel dişli oranının ( ayna mahruti oranı ) küçük olması arzu edilmesine rağmen yakıt ekonomisinin dışındaki birçok faktör dişli oranı seçimini etkiler
otomatik şanzumanlı taşıtlarda küçük diferansiyel dişli oranı özellikle alçak hızlarda tork konvektöründeki kaymayı artıracağından yakıt ekonomisi kötüleşecektir
sonuç olarak yüksek hızlarda yakıt ekonomisini artırmak için denenecek yöntemlerden birisi de diferansiyel dişli oranını mümkün olduğunca küçültmektir
taşıt kullanımını kolaylaştıran sistemlerin yakıt ekonomisine etkisi
otomatik transmisyon ve hidrolik direksiyon taşıtlarda kullanım kolaylığını artıran sistemler olarak kabul edilebilir
otomatik transmisyonda güç kaybı mekanik ve hidrolik olmak üzere iki grupta toplanabilir
mekanik kayıplar genellikle sürtünmeden , hidrolik kayıplar ise pompalama ve tork konvektöründeki kaymadan kaynaklanır
kayma ile meydana gelen kayıplar oldukça fazladır
kayma konvektör yapısına , taşıt hızına ve iletilen momente bağlıdır
motor, aktarma organlarının özellikleri , taşıt büyüklüğü ve taşıt performans karakteristikleri konvektör yapısını etkiler .düşük hızlarda kayma yüksektir bu da yakıt ekonomisini kötüleştirir
yüksek hızlarda kayma oldukça azalır bu nedenle otomatik transmisyon ,düz vites kutularına göre yüksek hızlarda üstünlük sağlayabilir
otomatik transmisyonlu bir taşıt motorunda tork konvektörü burulma titreşimlerini yok ettiğinden silindirlere daha fakir karışım gönderilebilir
ayrıca tork konvektörü belli bir moment artışı sağladığından diferansiyel dişli oranı küçültülebilir
hidrolik direksiyon , taşıt hızı ne olursa olsun sabit bir motor momentiyle çalışır
yüksek hızlarda motorun özgül yakıt sarfiyatı düşük olduğundan hidrolik direksiyonu çalıştırmak için gerekli moment motordan daha ekonomik bir düzeyde sağlanır
böylece yüksek hızlarda hidrolik direksiyona giden kayıplar azalır
taşıt konforunun yakıt ekonomisine etkisi
modern taşıtlarda klimalar gittikçe yaygınlaşmakta ve güvenli bir sürüş için ihtiyaç haline gelmektedir
klimanın çalışması için gerekli moment sistemin kapasitesine , hava sıcaklığına ve taşıt hızına bağlı olarak değişir 
yüksek hızlarda hava akışının artmasından dolayı kondanser verimli çalışmaktadır (kondanser: kompresör tarafından sıkıştırılmış yüksek sıcaklık ve yüksek basınçlı soğutma gazından ısı alıp soğutarak bu gazı sıvı hale dönüştürmek için kullanılan klima elemanı)
dolayısıyla buna bağlı olarakta moment ihtiyacı azalmaktadır 
ayrıca yüksek hızlarda motor momenti daha ekonomik bir özgül yakıt sarfiyatıyla elde edilmektedir
taşıt büyüklüğünün yakıt ekonomisine etkisi
yakıt ekonomisini etkileyen en önemli faktörlerden bir tanesidir.bir taşıtı yatay yolda sabit hızda hareket ettirebilmek için taşıta karşı oluşan dirençlerden yuvarlanma ve hava dirençlerinin yenilmesi gerekir
yuvarlanma taşıt ağırlığının bir fonksiyonudur
taşıt büyüklüğü ile birlikte taşıtın ağırlığı da artacağından yuvarlanma direncide bunlara paralel olarak doğru aranda artar
hava direncini yenmek için gerekli olan güç taşıt hızı , taşıtın kesit alanı ve hava direnç katsayısına (cd) bağlıdır
taşıt büyüklüğü kesit alanla doğru orantılı olduğundan hava direncini yenmek için gerekli olan güç taşıt büyüklüğü arttıkça artacaktır bu da yakıt ekonomisindeki %15-20'lik değişime eşdeğer bir artış demektir.yüksek hızlardaki yakıt ekonomisindeki hızlı kötüleşme taşıtı hareket ettirebilmek için gerekli gücün , hızın küpüyle doğru orantılı olarak artmasından kaynaklanır 
hava direnç katsayısı taşıtın aerodinamik yapısına bağlıdır 
bu da yüksek hızlarda hava direncinin önemli ölçüde artmasına neden olur
sonuç olarak yüksek hızlarda performansın , taşıt kullanımını kolaylaştıran sistemlerin ve taşıt konforunun yakıt ekonomisine etkisi çok fazla değilken taşıt ağırlığının önemli bir etken olarak karşımıza çıktığını görüyoruz
çalışma şartlarının yakıt ekonomisine etkisi
çalışma (işletme) şartlarıda yakıt ekonomisini önemli ölçüde etkiler
motor ayarlarının düzensiz olması yakıt tüketimini artırır
düşük motor soğutma suyu sıcaklığı ısı kaybını azaltacağından verim düşer , bunun yanı sıra yakıt silindirlere daha büyük zerreler halinde gireceğinden yanma verimsizleşir
aktarma organları dişlileri ve yataklarındaki aşırı sürtünmeler , fren sıkılığı , lastik hava basınçlarının düşüklüğü , ön düzen ayarsızlığı ve alternatöre binen yük gibi faktörler toplam direnç kuvvetlerini artıracağından yakıt sarfiyatı da artacaktır
bahsedilen faktörlerin dışında ulaşım organizasyonu , değişken olan trafik ve iklim şartları yakıt sarfiyatını artıracaktır
bunlara rağmen iyi bir araç bakımı , dikkatli bir sürüş alışkanlığı önemli ölçülerde yakıt sarfiyatını azaltacaktır
sürücü deneyiminin yakıt ekonomisine etkisi
sürücü deneyimine göre taşıt kullanımı değişir
özellikle bu farklılık vites değiştirme zamanlarının seçiminde olur
aynı taşıtın değişik sürücülerle kullanımında %10 az veya fazla fark görülebilir
daha az yakıtla daha uzun yol kat etmede sürücü deneyimini şu başlıklar altında toparlayabiliriz :
</text></doc>
<docno>39928</docno>
<text>
fren sistemi
fren sistemi, motorlu taşıtın yavaşlamasını ve durmasını sağlayan düzenek
yokuş aşağı inen taşıtın hız kazanmasını önlemek, duran taşıtın bu durumunu sürdürmek üzere de kullanılır
fren sistemi taşıttaki kinetik enerjiyi sürtünme yoluyla ısı enerjisine çevirerek taşıtın durmasını veya yavaşlamasını sağlar
aracı durduran frenleme kuvveti genellikle teker lastiği ile lastiğin üzerinde döndüğü zemin arasındaki bağlantıdan doğar
frenleme kuvvetine hava direnci, yokuş direnci, sürtünme direnci gibi kuvvetlerin etkisi de vardır
bu dirençleri yenen kuvvet ortadan kaldırılacak olursa taşıtın yavaşlamasına veya durmasına sözü edilen dirençler sebep olur
diğer taraftan taşıtın yavaşlamasına yardımcı olan motorun frenleme gücü de vardır
vites kutusu pirizdirek durumunda iken gaz pedalı bırakıldığı zaman mevcut hızı sağlamak için sarfedilen gücün takriben üçte biri kadar bir frenleme gücü oluşur
100 km/sa
hızla giden bir taşıttan şu sonuçlar alınmıştır:
taşıtı durdurmak için sarfedilen enerji
frenleme sırasındaki yavaşlama ivmesi (negatif ivme) sabit olduğu kabul edilirse newton'un ikinci atalet prensibine göre :
e = e.f (kgm)
f = g / g, α
taşıtın durma mesafesi
e = e / f = v2 / 2 α (m)
taşıtın durması için gereken zaman
t = v / α (sn)
fren gücü
gücü 80 bg olan bir motor kalkıştan 36 sn
sonra otomobilin hızını 130 km/sa
sürate çıkarabilir
buna karşılık frenler 130 km/sa
hızla giderken tam uygulandığında aracı 4,5 sn’de durdurabilir
bu hızdaki aracı durdurmak için geçen zaman duran aracı hızlandırmak için geçen zamanın 1 / 8’i olmaktadır
buna göre frenlerin gücü 8 x 80 = 640 bg’dir
fren gücü her zaman için motor gücünden yüksek olmalıdır
maksimum frenleme
taşıtı kullanan kimse ani bir tehlike ile karşılaşınca taşıtı mümkün olduğu kadar kısa bir zamanda ve mesafede durdurmak zorunda kalır, bu çeşit frenlemeye maksimum frenleme denir
maksimum frenleme kuvveti aderansa eşit kabul edilir
frenleme kuvveti maksimum olduğu zaman durma mesafesi ve durma zamanı minimum olur
temiz ve kuru bir asfalt yolda yavaşlama ivmesi 7 – 7,5 m / sn2 ‘dir
böyle bir yol pek bulunmaz
pratikte yavaşlama ivmesi 5 – 6 m / sn2’dir
intikal süresi
aracı kullanan kimsenin tehlikeyi gördüğü andan fren pedalına basmasına kadar geçen süreye intikal süresi denir
bu süre yaklaşık 0,75 sn.’dir
frenlemede ağırlığın öne kayması
arka tekerleklerin yere temas noktası etrafındaki döndürme etkisi atalet kuvvetinin ön tekerlekler etrafındaki döndürme etkisini dengeler
l.w = h.m.g
w = h, m, g / l olur
küçük taşıtlarda h / l genellikle 1 / 5 civarındadır
m = 0,6 alınırsa w = 0,12 g olur
azami frenlemede taşıt ağırlığının %12’si öne kayar, bu nedenle ön fren kuvveti arka fren kuvvetinden büyük yapılır
fading
fading, ısı etkisiyle fren gücünün düşmesidir
otomobil fren sistemindeki en büyük problem sürekli kullanımda ısınması ve belli bir sıcaklığın üzerinde balataların aşırı ısı nedeniyle kaydırmaya başlamasıdır
bu ısınma problemini ortadan kaldırmak için üreticiler soğutmalı fren diskleri üretmektedir, bu diskler iki katmandan meydana gelir
disk katmanlarının arasında bulunan boşlukta sürekli hava akımı olduğundan disk aşırı ısınmaz ve balataların kaydırma sorunu azalır
diğer bir yöntem ise fren diskleri üzerinde delikler açarak havayla temasını artırmaktır
genellikle oto sanayi sitelerinde başvurulan bu yöntem yine ısınmayı azaltarak frenleme gücünü artırmayı amaçlar
bu yöntemler genellikle sportif kullanıma yönelik otomobillerde kullanır
bu çalışmalar kontrolsüz olarak yapıldığında fren diskinin dayanıklılığını azaltarak çatlama riskini artırabilir
seramik fren diskleri
otomobil fren sistemlerinde kullanılan seramik diskler frenleme sırasında yüksek ve sabit bir sürtünme düzeyi sağlar
disk frenler sayesinde frenlemede ısı sorunu kalmaz ve hem fren mesafesi azalır hem de fren gücünde ısınmadan kaynaklanan azalma olmaz
karbon seramik fren diskleri geleceğin otomobil fren teknolojisi açısından çok önemli bir yere sahiptir
formula 1 araçlarında da kullanılan seramik diskler 1999 yılında porsche trafından geliştirildi
pccb (porsche ceramik composit brake) adıyla anılan sistem yüksek performanslı lüks otomobillerde kullanılmaktadır
seramik disklerin özellikleri şunlardır:
seramik disklerin dezavantajı pahalı ve az bulunan bir sistem olmasıdır
geleceğin frenleri
abs, asr ve fdr
sistem bir otomobilde ilk kez 1967 yılında ingiliz üretici jensen tarafından hayata geçirilmiştir
günümüzde trafik güvenliği açısından önemli katkılar içermekte ve kritik fren anlarında aracın direksiyon ve sürüş güvenliğini sağlamaktadır
anti-patinaj sistemleri (asr)1987 yılında piyasaya sürülmüştür
asr sistemi ilk kalkışta ve hızlanmada, tahrik tekerleklerinin aşırı dönmesini engelleyerek, aracın güvenli hareketini sağlar
bu sistemin diğer kısaltılmış adı ingilizce anlamından dolayı etc (electronic traction control) olarak da bilinir
araç dinamik kontrolü (fdr)her türlü sürüş anında güvenliği sağlamak üzere üretime almıştır
özellikle virajlarda ve ani yol değişikliklerinde fdr sistemi, yıldırım hızı ile motor, şanzıman ve frene müdahale ederek aracın savrulmasını önler
bu sistemin diğer kısaltılmış adı ingilizce anlamından dolayı vdc (vehicle dynamic control) olarak da bilinir.fdr sisteminin can noktası olan devir sensörü havacılıktan alınmış ve modernize edilmiştir
son yıllarda bu üç farklı sistem bir ünitede topladı, bu yeni sistemi esp (elektronik stabilite sistemi) olarak adlandırdı
bu sistem sayesinde sürüş güvenliği daha da artırıldı
bu sistemin diğer bir avantajı da düşük maliyeti nedeniyle, sadece yüksek sınıf otomobillerde değil bundan böyle orta sınıf araçlarda da standart olarak bulunacak olması
fren sistemlerinde yaklaşık bir asırdır kullanılan konvensiyonel yapıya son vermek için çalışmalar yapılıyor
bu yeni sistemler ehb (elektro hidrolik fren sistemleri) ve emb (elektro mekanik fren sistemleri) olarak adlandırılıyor
bunlar sayesinde gelecekte, elektronik sistemler ve dolayısıyla sadece teller vasıtası ile bir aracı durduracağız
ehb (elektro hidrolik fren sistemleri), daimlerchrysler ile birlikte ortak bir proje olarak başlatılmış ilk proje
konvensiyonel fren
otomobili yavaşlatmak veya durdurmak için fren pedalına basarız
konvensiyonel fren sistemlerinde fren pedalına uyguladığımız kuvvet, fren pedalı kolunun uzunluğuna göre 3/1 oranında artırılarak servo frene aktarılır
hidrolik çalışma prensiplerine göre bu kuvvet 50 katı artırılır
hidrolik fren yağı sayesinde direkt teker frenlerine iletilen bu kuvvet, aracın durması için fren balatalarına baskı yapar
elektro hidrolik frenler
ehb sisteminde, fren pedalı bir tel sistemi ile aracın elektronik beynine bağlanır
pedalın görevi yine aynı
aracı durdurmak... ama bu kez fren pedalına basış hızınız ve çokluğunuza göre, sistem ne kadar acil bir fren gereksinimine ihtiyaç olduğunu anlıyor
elektronik fren beyni bu ve diğer araç bilgilerini birleştirerek her tekere gerekli fren kuvvetini hesaplıyor
gerekli fren basıncı, merkezi hidrolik ünitesinde oluşturuluyor
eğer elektrik sisteminde herhangi bir hata ortaya çıkarsa, direkt olarak yedek hidrolik fren ünitesi devreye giriyor
günümüzde araç fren pedalına uygulanan mekanik kuvvet, servo fren ve ana merkez üzerinden fren hidroliği sayesinde hidrolik kuvvet olarak tekerlere iletilir ve frenleme gerçekleşir
geleceğin fren sistemlerinden elektro-hidrolik frenlerde, fren pedalına uygulanan kuvvet, pedal hareketini algılayan bir sensör sayesinde sürekli gözlemlenecek ve buradaki değişiklik elektronik beyin ünitesine iletilecektir
burada hemen şu konuyu daha geniş olarak açıklamakta yarar var: yeni sistemde fren ayak pedalına uygulanan kuvvet, sadece fren yapılması gerektiğini sisteme haber veren bir ön uyarı şeklinde olacak
başka bir deyişle, günümüz frenlerinde pedal kuvveti direkt olarak fren gücünü oluşturmakta idi, fakat yeni sistemde pedal kuvveti sadece sürücünün aracın frenleme tertibatını harekete geçireceği bir ön işaret olacak
elektronik beyine ulaşan bu frenleme bilgisi, araç içerisindeki bir elektro-motorun, beyinden gelen mesajla devreye girmesini, aracın durdurulabilmesi için fren gücünü üretmesini ve yine fren hidroliği vasıtası ile aktarılan güç sayesinde aracın durdurulmasını sağlayacak.geleceğin frenlerinde de fren hidroliği kullanılacak, fakat buradaki en büyük fark, fren hidroliğin çalıştığı alanın çok fazla daralacak olması
günümüzde fren pedalından hemen sonra tekerlere kadar büyük bir alan içerisinde fren güç iletimini sağlayan fren hidroliği, gelecekte yeni bosch dizaynı ile sadece elektro-motor ve tekerler arasında güç iletimini gerçekleştirecek.bu da gelecekte konvensiyonel sistemlerle karşılaştırıldığında daha güçlü, daha emniyetli ve kontollü frenlemeyi mümkün kılacak
ehb sistemi ağırlığı önemli ölçüde azaltılmış, daha küçük bir montaj alanı gerektiren ve servo fren içermeyen bir sistem
ek olarak, araca montajı da modüler fren sistem dizaynı sayesinde çok daha kolay
her tekerde bulunan fren kuvvet modülasyonu ile kombine olarak çok hızlı çalışması nedeniyle optimum fren mesafesinde ve güvenilir frenleme sağlıyor
böylece ehb, frenleme esnasında otomatik olarak fren gücünü artırırken, buna paralel olarak frenlemenin doğurduğu fiziksel etkileri de azaltıyor.ehb, sürücüye yardımcı olan diğer birçok tamamlayıcı sistemle de birlikte çalışabiliyor
örneğin, acil frenleme esnasında fren kuvvetini çok seri artıran ileri fren destek sistemleri veya yokuş aşağı sabit hızda inmeyi sağlayan sistemlerle birlikte çalışabiliyor
acc (adaptive cruise control) sisteminden başlayarak trafik navigasyon sistemlerine kadar araç üzerindeki diğer tüm sistemlerle bir şebeke sistemi kurarak haberleşebiliyor.sürücü için minimum frenleme kuvveti, titreşimsiz ve ayarlanabilir hafif bir fren pedalı duygusu sağlaması ve frenlemenin son derece sessiz gerçekleşmesi sürüş rahatlığını artıran çok önemli bir faktör.ayrıca ehb çok daha yüksek emniyet koşulları sağlıyor
aracın tüm sistemlerinden gelen bilgiyi anlık olarak değerlendiren ve frenleme parametrelerini aracın o anki pozisyonuna, yol şartlarına göre belirleyen bu sistem gerçekten geleceğin araçlarına büyük bir güven sunuyor
ehb sistemi konvensiyonel fren sistemlerinden sonra kullanılacak birinci nesil fren sistemi
ikinci nesil ise emb elektro mekanik fren sistemleri
</text></doc>