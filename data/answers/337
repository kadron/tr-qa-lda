<docno>144364</docno>
<text>
şahindere, baskil
şahindere, elazığ ilinin baskil ilçesine bağlı bir köydür
tarihçe
köy sakinleri köyleri için eski dönemde bilikan ismini de kullanmışlardır
kültür
köyün geleneksel yemekleri arasında ekinler biçildikten sonra hedik adı verilen buğdaydan yapılan bir tür yemek vardır
her yıl mahsul zamanı yapılır
kıftı top (içli köfte) ve kıftı mehire (yoğurtlu köfte) diye yemekleri vardır
yoğurtlu sarımsaklı kenger yemeği vardır
ayrıca özel yemekleri olan kömbe (gıllor) meşhurdur
coğrafya
elazığ iline 65 km, baskil ilçesine 23 km uzaklıktadır
köy yüksek ve engebeli olduğu için sık sık yağmur yağmaktadır
köyün ortasından dere geçmektedir
keban ile uzaklığı yaklaşık 5 km'dir
turizm açısından fazla gelişmemiştir
köyün yükseltisi fazladır
yeraltı zenginliği olarak mermer yatakları vardır
ulaşım rahat sağlanmaktadır
kuzeyinde keban, doğusunda elazığ bulunur
köyün 4 km yukarısında soğuk suları mevcuttur
en önemli suları sarımerge ve çimgon sularıdır
sarımerge mevkisi yüksek dağlar arasında bulunmaktadır
suyun akımının başladığından itibaren söğütler 1 km'ye yakın sıralı bir şekilde uzamaktadır
köylüler burayı genellikle piknik alanı olarak kullanır
sarımerge'nin üstündeki 2250 metre yüksekliğindeki ateş dağı mevcuttur
iklim
köyün iklimi, karasal iklimi etki alanı içerisindedir
ekonomi
köyün ekonomisi tarım ve hayvancılığa dayalıdır
hayvanlar daha çok otlak yerlere götürülüp otlatılır
tarım olarak her hanenin bir bahçesi vardır
herkes kendi tarımını yapmaktadır
ekilen mahsüller daha çok sebze olmaktadır
meyve fazla yetiştirilmez
iklimi müsait değildir
elma, armut, kayısı, üzüm, şeftali, dut, erik, vişne, kiraz gibi bazı meyveler daha fazla yetiştirilir
su olmadığı için bahçeler sulanamamaktadır
bu da tarımı etkilemiştir
altyapı bilgileri
köyde, ilköğretim okulu vardır ancak kullanılamamaktadır
köyün içme suyu şebekesi ve kanalizasyon şebekesi yoktur
ptt şubesi ve ptt acentesi yoktur
sağlık ocağı ve sağlık evi yoktur
köye ulaşımı sağlayan yol asfalt değildir
köyde elektrik ve sabit telefon vardır
</text></doc>
<docno>84113</docno>
<text>
boötes (takımyıldız)
boötes ya da çoban takımyıldızı (ipa: [boʊˈoʊtiz], yunanca: "çoban"), modern 88 takımyıldızdan birisidir
batlamyus'un bahsettiği 44 takımyıldızdan da birisidir
boötes genelde "ayı terbiyecisi" olarak tasvir edilir, çünkü ursa major ("büyük ayı") ve ursa minor ("küçük ayı") takımyıldızlarına yukarıdan bakar gibidir
dünyadan görünen en parlak üçüncü yıldız olan arcturus'u barındırır
dikkat çeken özellikler
arcturus, bizden 35ışık yılı uzaklıktadır
çoban takımyıldızı'ndaki en parlak yıldızdır
bu nedenle diğer bir adı alfa-çoban (α boö)'dur
takımyıldızın diğer sönük yıldızları, büyük kepçe'nin gerilerine doğru saçılmışlardır
ngc 5466 zayıf küresel yıldız kümesidir ve pek çok teleskopla gözlenebilir
william herschel tarafından 17 mayıs 1784 tarihinde keşfedilmiştir
çoban boşluğu, keşfedilen iki büyük boşluktan biri
1981 yılında keşfedilmiştir
gözlem bilgisi
büyük kepçe'nin biraz eğri duran sapını bulalım
eğer bu sap eğrisini, onun uzunluğunun yaklaşık iki katı kadar takip ederseniz, arcturus olarak bilinen, hafif turuncu renkli, birinci kadirden parlak bir yıldıza gelirsiniz
şimdi yüzünüzü kabaca güneydoğuya, arcturus'a doğru çevirin
bu durumda onu daha kolay görebilirsiniz
gökyüzü eğer yeterince karanlık ise, çoban'ın diğer yıldızlarını da bulabilirsiniz
yaklaşık bir yumruk genişliği yukarıda ve arcturus'un solunda, birbirinden yarım yumruk genişliği kadar ayrık bir çift yıldız ve arcturus'dan daha uzakta diğer bir çift yıldız görülür
grubun tamamı, altta arcturus olmak üzere, bir dondurma külahını andırır
arcturus'un tam karşısında üstteki bir yıldız da dondurma kepçesinin oluşturduğu, külahın tepesindeki yuvarlak dondurma topağı gibi durur
mitoloji
çoban mitolojik efsanesi, ana karakter başak ve küçük köpek ile birlikte anlatılacaktır
efsaneye göre persephone bir gün oyun arkadaşlarıyla (okeanos'un kızları) birlikte çayırda çiçek toplarken birden bire yer yarılmış, yer altı tanrısı hades şarıyla dışarı çıkmış
persephone'yi kaptığı gibi ortalıktan kaybolmuş
ümitsizlikten ne yapacağını bilemeyen demeter, kızını bulabilmek için tüm yeryüzünü dolaşır
herşeyi gören tanrı helios kore'nin yerini söylemiş
bunun üzerine demeter olympos'tan kaçmış, yüreği sızlayarak ıssız bir yere çekilmiş
demeter'in küsmesiyle toprağın bereketi kalmamış, ekinler bitmez, buğday başakları büyümez olmuş
insanlar kıtlık tehlikesiyle karşı karşıya kalmışlar
zeus, demeter ve hades'in arasını düzeltmeye çalışmış fakat başarılı olamamıştır
bu arada hades, kore'ye büyülü nar yedirmiş
büyülü narı yiyen persephone yeraltı tanrısına bağlanmış, zeus'un tüm çağrılarına rağmen yeraltı ülkesinde kalmaya devam etmiş
tüm çabalarının boşa gittiğini gören zeus bu işi bir kurala bağlamayı kafasına koymuş
zeus persephone'nin yılın üçte ikisini yani buğday başaklarının çiçek açma ve ürün verme zamanını yer üstünde annesi demeter'in yanında, kalan üçte birini yani kışı hades'in yanında yeraltında geçireceğini söyler
böylelikle toprağa yeniden bereket gelir
ozan hoseidos thegonia adlı eserinde, persephone hakkında şunları söyler:
hoseidos, persephone'nin zeus'un kızı olduğunu söylemektedir
başka bir efsaneye göre virgo, icarios ve demeter'in kızı erigone adıyla anılır
bir seyahat sırasında şarap tanrısı dionysos, icarios'un evine gelip misafir olur
onu çok iyi ağırlarlar
dionysos gitmeden önce kendisine gösterilen misafirperverliğe karşılık ev sahibi icarios'a üzüm yetiştirmenin usulünü, bağcılığı ve şarap yapmayı öğretir
bağ bozumu gelince icarios, bu esrarlı içkiden diğer insanların da yararlanmasını ister
şarap dolu tulumlarla köyleri, kırları dolaşır
rastladığı bütün köylülere şarap içirmeye başlar
fakat akıllı ve uslu olan köylüler, fazla içince sarhoş olurlar
bazıları akıllarının başlarından gittiğini, yere yıkılıp derin bir uykuya daldıklarını görünce, icarios'un şarapla kendilerini zehirlediğini düşünmeye başlarlar
icarios'un üzerine çullanıp onu linç ederler
sarhoşlar sonraki gün ayılınca, icarios'u boşuna öldürdüklerini anlarlar
ama iş işten geçmiştir
icarios'un cesedini ormanın içine götürüp saklarlar
icarios'un kızı erigone babasının gelmediğini görünce telaşlanır
gece rüyasında babası icarios yaralarını gösterek der ki:
zavallı erigone uzun süre babasını arar bulamaz
icarios'un naaşını erigone ile bereber arayan maira adlı köpeği bulur
erigone acıdan ne yapacağını şaşırır
gözyaşları içinde babasının naaşının yanında kendini ağaca asar ve ölür
maira erigone'nin naaşı başından ayrılmaz ve günler boyunca ulur
sonra o da açlıktan ölür
tanrılar icarios ve ailesine acırlar
onları gökyüzüne takımyıldızlar olarak alırlar
icarios gökyüzünde "boötes" (çoban), kızı erigone "virgo" (başak) olarak, sadık köpekleri maira ise "canis minör" (küçük köpek) olarak yerlerini alırlar
tanrı zeus atinalılara bir ceza verir
şehirde bir delilik salgını baş gösterir
genç kızlar çıldırıp kendilerini asmaya başlarlar
bunun üzerine atinalılar kendilerini affettirmek için, erigone adına bir sunak yapıp özel bayram düzenlemişlerdir
efsanenin başka bir yorumunda icarios'un evine misafir olan dionysos, icarios'un kızı erigone ile beraber olur ve staphylos (üzüm) adında bir oğulları olur
küçük köpeğin (canis minör = maira) genellikle çoban'ın (boötes) köpeği olduğu kabul görse de, orion'un (avcı) köpeklerinden küçük olanı olduğunu ileri süren efsaneler de vardır
çoban'ın (boötes) gerçek adı kesin olarak bilinmemekle birlikte bazı kaynaklarda "çiftçi" olarak da geçer
bunun nedeni görüntüsü bir tarım aracı olan sabana benzetilen ursa major (büyük ayı) takımyıldızının çok yakınında yer almasıdır
en çok kabul gören tasviri icarios"tur
</text></doc>
<docno>39286</docno>
<text>
yulaf
yulaf ("avena"), bol nişastalı taneleri (tohumları) için yetiştirilen bir tarım bitkisi
daha çok hayvan yemi olarak kullanılan bu tahıldan insanların beslenmesinde de yararlanılır
bir yulaf tarlası, buğday ya da arpa başaklarına benzemeyen, salkım biçimindeki dağınık başakları sayesinde öbürlerinden kolayca ayırt edilebilir
sapçıkların ucunda bulunan başakcıkların her biri iki ya da üç tohum içerir
dışları kılıfta (iç kavuz) örtülü olan bu tohumların ikisini (ya da üçünü) birden yeniden zarsı iki yaprak (dış kavuz) kuşatır
yulafın beyaz, siyah, sarı, kırmızı ya da boz tohumlu, kısa ya da uzun saplı pek çok çeşidi vardır
tarım uzmanlarının öteden beri sürdürdükleri çalışmalarla değişik iklim ve toprak koşullarına uygun yulaf çeşitleri geliştirilmiştir
örneğin, bunlardan kırmızı yulaf sıcak ve nemli iklimlerde yetiştirilir
yulafın dünyaya, yabanıl olarak yetiştiği asya'nın batısı ile avrupa'nın doğusu arasında kalan bölgelerden yayıldığı sanılır
yabanıl yulaflardan türeyerek günümüze ulaşmış olan kültür yulafları içinde en çok yetiştirileni hiç kuşkusuz "avena sativa" türüdür
bugün yulaf, arpa ve çavdardan daha büyük miktarlarda üretilen bir tahıldır
serin ve nemli iklimleri sevdiği için en iyi avrupa'nın batı ve iskandinav ülkelerinini de içine alan kuzey bölümlerinde, rusya'da ve kuzey amerika'da yetişir
bununla birlikte avustralya ve yeni zelanda'da da ekilir
yulaf fazla yağış almayan kurak yerlerde kalın kavuzlu, uzunca tohumlar verir
abd ve rusya dünyanın en çok yulaf üreten ülkeleridir; ama, iskoçya, isveç ve finlandiya gibi küçük kuzey ülkelerinde, buğday ve çavdardan daha iyi ürün verdiği için yulaftan geniş ölçüde yararlanılır
türkiye'de ise başlıca marmara, ege ve iç anadolu bölgelerinde yetiştirilen yulafın üretimi 350 bin tona yaklaşır
bol miktarda nişasta ile protein, vitamin ve mineraller de içeren yulaf taneleri en çok hayvan yemi olarak kullanılır
ayrıca bitki tazeyken biçilerek yeşil yem ya da taneler hasat edildikten sonra kuru yem olarak hayvanlara yedirilir
yulaf unundan hazırlanan hamur buğday unu gibi kabarmadığından ekmek yapımında kullanılmaz
yulaf unundan daha çok lapa ya da gözleme gibi yiyecekler yapılır; taneleri ise özellikle kahvaltı için hazırlanan, besleyici değeri yüksek tahıl karışımlarına katılır
yulaf eskiden buğdayın pahalı olduğu dönemlerde onun yerini almıştır
bugün de kuzey ülkelerinde yulafın gıda ürünleri arasında küçümsenmeyecek bir yeri vardır
yulaf üretiminin yapıldığı bölgelerin çoğunda yulaf ilkbaharda ekilir
kış yulafları dona ve kara dayanıklı olmadığı için kuzey kutbu'na yakın bölgelerde yetiştirilemez
aynı arpa gibi yulaf da bazen üçgül ve buğdaygillerden öbür bazı bitkilerin fidelerini güneş ve rüzgârın zararlı etkisinden korunmak için, onlarla birlikte ekilir
sınıflandırma
yulafların iç kavuz uçlarının sorguçlu veya dişli, kromozon sayılarına, yabani ve kavuzlu ya da çıplak daneli kültür formu oluşlarına göre sınıflandırılmaktadır
aristulatae (sorguçlu yulaflar)
iç kavuzun uçları iki parçalı tüy şeklinde uzamıştır
bu yüzden diploid ve tetraploid grup yulaf türlerine “sorguçlu yulaflar” adı verilir
bazı avrupa kıyılarında, akdeniz çevresinde, habeşistan, iran, afganistan dolaylarında yayılmıştır
bu grup yulaflarında vegetatif ve generatif organlar küçük, bitkiler cılızdır
daneleri ufak, ermeleri eş zamanlı ve dökülmeleri çok fazladır
diploid ve tetraploid yulafların dünya yulafçılığında fazla önemleri yoktur
bu grup yulafların orijini akdeniz çevresindeki ülkelerdir
denticulatae (dişli yulaflar)
iç kavuzun ucu iki parçalı diş şeklini almıştır
bu bakımdan hekzoploid yulaflara “dişli yulaflar” adı verilir
adaptasyon
yulaf kültürü 640 kuzey, 350 güney enlemleri arasında yayılmıştır; önemli alanları ise kuzey yarımkürede 400-550 enlemleri arasıdır
yayılışın kuzey sınırına çıkabilen yulaflar, a sativa çeşitleridir
daha ılıman bölgelerde ise kırmızı yulaf çeşitleri yayılmıştır
iklim istekleri
yulaf, serin iklim tahılları içerisinde iklim istekleri en fazla olan bir genustur
daha çok sahil bölgelerinde, dağ eteklerindeki ovalarda yetiştirilir
yulaftan iyi ürün alınabilmesi, bitkinin vejetasyon süresindeki yağışların iyi dağılmasına ve havanın fazla sıcak olmamasına bağlıdır
çimlenmeden başaklanmaya kadar geçen devrelerde serin bir hava (15 0c’yi geçmeyen) ve yüksek bir nem ister
1 g. kuru madde oluşturmak için 600 g’ın üstünde su ister
yıllık yağış 700-800 mm olan yerler yulaf için en uygun yerlerdir
çok az nemli yerlerde yetişse de verim düşer
böyle yerlerde gerekli suyu alabilmesi için kökler yanlara ve derinlere doğru fazla gelişir
kumlu bölgelerde ve kurak ve sıcak yerlerde su yetersizliği özellikle generatif devrede çok fazla olur
bu bölgelerde yulaf ekimi, kurakların başlamasından önce ermeye geçebileceği uygun bir tarihte yapılır
yulaf kışa pek dayanıklı değildir
isının –150c’ye düştüğü yerlerde yulafı kışlık olarak yetiştirmek sakıncalıdır
bu nedenle kışlık yulaf kültürü daha ılıman bölgelerde yerleşmiştir
bir bölgenin kışına dayanabilen çeşitlerle kışlık ekimde bitkilerin kök sistemi kuvvetli, gelişme devresi uzun olduğundan, bitkiler yazlık bölgede ekilen yulaftan 5-10 gün önce ermesini tamamlar dolayısıyla dane ve saman verimi daha yüksek, hastalık ve böceklerden zarar görmesi daha az olur
çok nemli ve güneşlenmesi az olan bölgelerde yatma problemi önem kazanır
toprak istekleri
çavdardan sonra, toprak seçiciliği en az olan yulaf, yeteri kadar nemi bulunan en fakir topraklarda bile yetişir
kök sistemi çok kuvvetlidir, yanlara ve derinlere doğru iyi gelişir
çok ağır ve havasız topraklarda toprak yüzeyine yakın kökler meydana getirerek havalanmayı sağlar
killi-tınlı ve kumlu fakat hümüsü bol olan topraklarda yeter nem bulabilirse en yüksek verimi getirebilir
toprak reaksiyonuna duyarlılığı fazla değildir
bunun içindir ki, bataklık yerlerin kurutularak tarlaya çevrilmesinde ilk ele alınıp yetiştirilecek kültür bitkisi yulaftır
yulaf, toprak tuzluluğuna da arpadan daha dayanıklıdır
yulaf kültürü
toprak işleme
yulaf genellikle yağışı bol taban yerlerde ekildiğinden, bu toprakların tava gelmesi kolay olmadığı hallerde toprak devrilerek sürülebilir
böyle yerlerde su kaybı önemli olmadığı gibi, devirerek işleme ile ilk gelişmesi çok yavaş olan yulaf için yabancı otlara karşı daha iyi bir mücadele yapılmış olur
kuru ziraat bölgelerinde ise toprak, suyu uçurmayacak ve erozyonu önleyecek şekilde, kırlangıçkuyruğu pulluklar veya kazayağı ile devrilmeden alttan işlenerek otlar yok edilir
tarla otlandıkça aynı aletlerle ikileme gerekirse üçleme yapılarak tarla hazırlanır
gübreleme
ahır gübresi toprağın su tutmasını ve havalanmasını sağladığından yulafta verimi çok artırır
killi topraklarda 2-2.5 ton ahır gübresi verme uygun bir gübrelemedir
azot devamlı kardeşlenmeye sebep olduğundan, bu yüzden de aynı bitki üzerinde ermesini tamamlayan saplar yanında yeni çiçeklenen saplar bulunacağından hasat çok güçleşir
bunun içindir ki azot gübresinin yulafa fazla verilmesi doğru değildir
en iyisi azotlu gübrenin büyük çoğunluğu başaklanmadan hemen önceki devrede verilmelidir
verilecek gübre miktarı ortalama olarak dönüme 4 kg n, 4-6 kg p2o5 üzerinden hesaplanmalıdır
fosforlu gübrenin tamamı, verilecek azotlu gübrenin 1/3’ü tohumla beraber verilir
geriye kalan azot ise başaklanmadan önce verilmelidir
ekim nöbeti
yulaf köklerinin topraktan zor alınabilen besin maddelerini ve suyu alma gücü buğday ve arpaya göre daha fazladır
özellikle kurak bölgelerde yulafın arpa ve buğday anızına ekilmesi doğru değildir
yulaftan sonra da hemen ara vermeden diğer tahılların ekimi de yapılmamalıdır
çünkü yulaf tarlanın suyunu iyice sömürür
kurak bölgelerde sınırlı olan su azalacağından yulaftan sonra gelen buğday, arpa veya yine yulaf kuraklıktan zarar görür
çavdardan sonra ekilen yulafın verimi yeterli düzeyde olabilmektedir
yulaf çapa bitkilerinin ekim nöbetine girebilir
gübreli çapa bitkilerinden sonra kışlık yulaf ekilebilir
yulaf, silo yemi olarak baklagil yem bitkilerinden tırfılla karışık olarak ekilir
yulaf fiğ karışımının ekimi, yem üretimi yönünden önem taşır
ekim
yüksek verim için yulafın kışa dayanabileceği yerlerde ekim kıştan yapılmalıdır
kışlık ekimde ekim tarihi, bölgelere göre değişmekle birlikte, bitkinin kışa 3-4 yapraklı girecek şekilde ekiminin yapıldığı zamandır
türkiye için 15 ekim- aralık sonu en uygun ekim zamanı aralığıdır
yulaf yazlık ekilecekse ekim erken yapılmalıdır
çünkü yulafta vernelizasyon uzun sürelidir
ayrıca sıcak ve kurak bastırmadan başaklanmış olacak şekilde ayarlanmalıdır
çimlendikten sonra 1-3 0c’lik sıcaklıklarda en az 2 hafta kaldıktan sonra ilk gelişmesini tamamlar
kışlık erken de ekilse, çimlenen bitki toprak yüzünde ilk gelişmesini yapabilmek için bu düşük sıcaklığın gelmesini bekler
bunun için yulafta ilk gelişme öteki genuslara oranla çok yavaştır
yulaf genelde ağır ve nemli topraklarda yetiştirildiğinden mibzer, bu topraklarda kolay çalışmaz bu nedenle ekim el ile serpmeyle yapılır, çalı sürgüsü veya tırmıklarla tohumlar kapatılır
böyle ağır tavlı topraklarda ekimi yüzden yapmak gerekir
toprak tipi ne olursa olsun tav durumu uygunsa mibzer kullanılmalıdır
kuru ziraat bölgelerinde kışlık ekim daha derine, en iyisi de arkvari ekim yapan üstten baskılı düz mibzerler ile yapılır
kavuzların kalın olması tohumun su almasını geciktirir
derine ekilmesinde amaç çimlenme suyunu zamanında bulmasıdır
ancak, tohumu örten toprak tabakasının kalın olması cücüğün toprak yüzüne çıkmasını tehlikeye koyabilir
tohumluk kalburlanmış ve böylece küçük, cılız ve yeşil danelerden temizlenmiş, çimlenme hızı yüksek tohumluk olmalıdır
soğuk ve kurak zararı ilk gelişmenin hızlı olmasıyla azalacağı için, çimlenme ve sürme hızının yüksek olması istenir
tohumluğun 1000-dane ağırlığı 25 g’ın altına düşmemelidir
dekara 15-18 kg tohum atılır
1000-dane ağırlığı düşükse, metrekareye atılacak tohum sayısı 600’e kadar çıkabilir
sık ekim, ilk gelişmenin hızlı olmasını sağlar, sonraki devrelerde etkisi azalır
danesi için yetiştirilmediğinde ekimini daha sık yapmak uygun olur
hasat harman
yulaf, genellikle ana saptaki danelerin sarı erme ile tam erme arasında bulunduğu sırada biçilmelidir
sarı erme sonunda başakçıkların sapçıklarla ilgisi kesildiğinden dane dökme fazla olur
bu devrede birinci sapın bütün yaprakları sararmış, yalnız uç yaprağın dip kısımları yeşildir ve 1. boğum az çok sararmıştır, öteki kardeşler henüz yeşildir
bu devrede biçilip 3-5 gün kurutulduktan sonra harman yapılır
biçerdöver ile bu zamanda hasat yapılmaz
biçerdöverle hasat için 1. ve 2. saptaki danelerin tam erme devresine girmesini beklemek gereklidir
hastalıkları
pas (puccinia)
yulafın en önemli hastalığıdır
iki türü vardır
yaprak lekesi hastalığı (septoria)
serin ve fazla yağışlı mevsimlerde ortaya çıkar
genç yapraklarda önce belirsizce sonradan kahverengiye dönen lekeler görülür
ileri devrelerde sap siyah bir renk alır, incelip kırılır
yaprak çizgi hastalığı (helminthosporium)
gelişmenin çeşitli devrelerinde zarar yapabilir
çim devresinde kök gelişmesi durur; çimler koyu renk alarak ölür
başaklanma öncesi devrede yapraklarda uzunluğuna sarı çizgiler görülür, sap boğumlarında renksizlik alt boğumlarda siyah renkli spor yığınları görülür
bitkide başaklanma sırasında yatma görülür
rastık (ustilago
iki türü vardır
kaynakça
<br clear="all">
</text></doc>
<docno>127285</docno>
<text>
erkekli, şefaatli
erkekli, yozgat iline, bağlı 70 haneli bir merkezköydür
tarihçe
köyün adı, köyde yerleşik türkmenlerin mensup olduğu erkekliler cemaatinden gelmektedir
erkekliler, oğuzların (türkmenlerin) göklen boyunun ali-dağlı koluna bağlı bir cemaattir.sorgun ilçesine bağlı erkekli köyü de bu köyden giden insanlar tarafından kurulmuştur
erkekli köyü, önceleri yozgat ili şefaatli ilçesine bağlı iken 02.02.2008 tarih ve 9757 sayılı bakanlar kurulu kararı ile yozgat ili merkez ilçe bucağına bağlanmıştır
kültür
köy, iç anadolu gelenek ve göreneklerine (köy odaları,misafirperverlik,düğün -ölüm,hıdırellez ,ayı gezmesi,ferfene gelenekleri ,imece,yardımlaşma,oyunlar,hürmet,sevgi,vb)sahiptir ve yaşatmaktadır
yeme içme kültürü konusunda tipik bir anadolu köyü olup "arabaşı",mantı ,vefat helvası,çalma,köfdür ,kavurga en belirgin olanlarındandır
çelik-çomak oyunu, patlangaç, hot oyunu, çiğdem gezileri,congulus oyunu ve benzeri eski uğraşılar unutulan kültürel değerlerimizdendir
köyde okuma-yazma oranı %96'dır.yeterli öğrenci olmadığından (26-30 öğrenci) köy okulu kapalı olup taşımalı eğitim yapılmaktadır.sanatçı altan erkekli köyümüz kökenlidir
• yozgat ili şefaatli ilçesinin köylerinden (şimdi merkeze bağlı) erkekli köyü; kuzeydoğuda topçu, kuzeyde başınyayla, batıda kuhçu, güneyde mağaroğlu ve küçük incirli, güneydoğuda ise lök köyleriyle komşudur
yerleşim; köy korusunun kuzeybatısı ve kuzey doğuda çığırgan mevkiinden güneye doğru inen, okul doğusunda birleşip kaynaroluk ve bağlardan geçerek mağaroğlu (şerefoğlu) köyü istkametinde uzanan kuru derenin yaklaşık % 90’ı doğusunda, % 10’u da okul ve 2 parçalı mezarlığın da bulunduğu batı yamacında, korunun eteğinde yer almaktadır
yaklaşık 70 haneli, karasal iklime sahip köyde ortalama rakım 1320 m
civarındadır.,
• köy yerleşik alanının kuş uçuşuyla, doğu-batı mesafesi yaklaşık 630 m., kuzey-güney mesafesi ise 550 m. civarındadır
köyün batısında yaklaşık 300.000 m2 yüzölçümlü meşe koruluğu yer almaktadır
koruluğun en yüksek (1410 m.) noktası olan güneybatı ucunda, meşe dışı tek ağaç olan alıç ağacı, yatır olduğu rivayet edilen taş höyük ve şifa merkezi olduğu zannıyla ziyaret edilip hasta sallandırlan yaklaşık 1,5 m derinliğinde taştan bir kuru kuyu bulunmaktadır
6 mayıs hıdırellez şenlikleri korunun bu noktasında yapılır
nişanlı erkek aileleri bu şenlikte etli bulgur pilavı ikram eder, gençler salıncak kurar, muhtelif oyunlarla eğlenirler
50’li yıllarda gece kaçak meşe kesen bir köylünün sabah, yatağında ölü bulunması nedeniyle koru’da odun kesiminden imtina edilmektedir
meşe palıtları (palamut) güzün toplanır, fazlası hayvanlara yem olarak verilir bir kısmı da avlularda toprağa gömülür, kış günlerinde soba üzerinde közlenerek yenilir
köyün güneybatı çıkış yolunun batısında, korunun eteğinde yaklaşık 7100 m2, doğusunda ise 6000 m2 olmak üzere toplam 13100 m2 yüzölçümlü köy mezarlığı bulunmaktadır
• köyde mevcut: sülale, lakap, aile ünvanı ve soyadlar; icikler, imamlar / erkekli, vayisgil /aksoy, demirler, kelbişler (kelibiş) / tuncel, bozolar / toprakseven, nayımlar / karakoç, muhacirler / dumlupınar, kürtler / yiğiter, başyiğit, sakarya ve erciyas’lar olarak sayılabilir
• köyün kuzeybatısında, köy korusunun doğu eteğinde yer alan erkekli ilkokulu; yerleri tahta kaplı 2 dershane, 1 müdür odası ve 1 lojmandan ibaret tek katlı, köydeki çatı’lı iki sempatik yapıdan biridir
tabi ki diğeri de cami.,
• geniş bir avlu’ya sahip okul’un güneybatısında mutfak ve kuzey doğusunda da yüznumara (wc) binası yer almaktadır
okula, köyü bölen dere istikametinden güneydoğusundaki mağaranın yanından geçilerek girilir
• okul mutfağında; marshall yardımları kapsamında, sağmal hayvanların bulunduğu köyde en temel tabii gıdası süt olan talebelere, süt tozundan yapılma bir gün süt, bir gün yoğurt olmak üzere haftada iki gün, emektar duran icik ve eşi azime hanım tarafından beslenme verilir
• köyde çocuğa sorsanız, büyüyünce ne olmak ister ?
ya hoca ya da öğretmen
zira köyde ikisinden başka kamu görevlisi yok.,
• köy çocuklarının öğretmene karşı olan korkuyla karışık bir saygısı mevcut
okuldan köy meydanına doğru yürüyen öğretmenini gören çocukların aşağıpınarın altındaki dereye saklanmalarında görüleceği gibi..,
• köylü de öğretmenlere oldukça yardımcı ve saygılıdır
bir dönemin muhtarı selahattin tuncel hariç
mesela; okula yakın evi olan mustafa yiğiter bir sebeple okula gelir
sınıfa, öğretmenin yanına girerken saygısından şapkası yanı sıra ayakkabılarını da çıkarmaya çalışır
öğretmen gerekli olmadığını anlatır.,
• o dönemin hayırla yad edilecek, köyün hatırda kalan öğretmenleri olarak; emektar eğitmen ömer erkekli, yusuf karakaya, lök’lü afacan bey, löklü fethi kayhan, balıkesirli fahri yüksel, ibrahim hoca, öğrencilere kuyucaklı yusuf gibi cep kitapları okutan, giydiği turuncu pardesüden kaynaklı olsa gerek biberci lakablı öğretmen ve başınyayla’lı ihsan öğretmen zikredilebilir
• köylerarası yaya okul gezileri ve bayram törenleri de meşhurdur o dönem
k.incirli gezisi, yusuf hoca’nın yaklaşık 10 km
kuzeydeki azizli bağları köyüne yaptırdığı gezi ile bizim siyah-beyaz alfabemize karşılık köyümüzde okumakta olan bir öğretmenimizin kardeşi şahin’in renkli alfabesine gıptayla bakışımız ve onun 23 nisan töreninde okuduğu; “ kınalı keklikler suda balıklar / ayranla oynayan kefli yayıklar…” şiiri de hatırda kalanlardandır
• 1960’lı yıllarda köye teknoloji henüz ulaşmamış
gariplik, yokluk ve yoksulluk had safhada
evlerde 5 - 14 numaralı gaz lambaları, ahırda tenekeden konik idare lambası, dışarıda gemici feneri, bazı zengin odaları ve camide yeni icat, lüks denilen yeşil-beyaz ışık veren aydınlatma cihazları kullanılır
biçer-döver, traktör, patos henüz yok
nadiren bataryalı radyo ve pilli el feneri kullanılıyor
tüfek-tabanca mevcut
kamyon, otobüs, minibüs, otomobil mi ?
hak getire!,
• balıkesirli, yedek subay fahri öğretmenin, çok kıymet arz eden radyosu 3 aylık yaz tatilinde bir öğrenci velisine emanet edilir ve emanet bir sır gibi saklanır.,
• o yıllarda rençberlik; at, camız, öküz ve merkep gibi canlı hayvanlarla yapılıyor
at arabası, kağnı, sal, çeten, döven, döven eşeği, tırpan, kalıç, tırmık, yaba, dirgen, anadut, karasaban, tapan, kazma, bel, çapa vb
başlıca ziraat vasıta ve aletleri.,
• salı günleri ilde, perşembe günleri ilçede kurulmakta olan pazara; hayvan, üzüm, armut, erik, buğday, arpa, çavdar, mercimek, fasulye vb
satmaya gidecekler sabah namazında at arabası, kağnı ya da merkepleriyle yola düşerler.,
• şehre ya da pazara, sağlık, ziyaret vb
amaçlı yüksüz olarak piyade gidebilmek için; köyün doğusundaki çamurçökeği mevkiinden geçip köy meydanına kuş uçuşu 1 km
mesafedeki definecilerin ilgi odağı saatüğün (saathöyük) susasında (şosesi) veya yine kuş uçuşu 6 km
yol katedip daha işlek olan topçu köyünden geçen yola inerek vasıta beklemek gerekir
buralardan geçecek bir traktör ya da kamyona binmek ya da şefaatli-yozgat güzergahında çalışan, yolcu toplaya toplaya gelecek olan, tıklım tıklım dolu, burunlu otobüsün içinde yahut üstünde yer bulma şansını zorlamak lazımdır
• köyde belli başlı 4 umum çeşme vardır
bunlardan çiçir’in suyu acı ve azdır
cami yanı ortalıkpınar ve dere kenarı aşağıpınar en yoğun kullanıma sahiptir
bu akar pınarlar içme-kullanma suyu yanısıra çamaşır, yoğun bulaşık, yün ve buğday yıkama ile oluklarında hayvan sulama işlevlerini de karşılar.,
• o dönemde evlerde kullanılan su, çilekeş anne ve bacıların helkeleriyle elde veya omuzda taşınarak temin edilir
çamaşırlar ise ağırlıkla ortalıkpınardaki yunak’ta yıkanır.,
• yıkanmış buğdaylar çorak damlarda kurutulur
gelenek mi çalınmasın diye mi bilinmez, gece damlarda yatılır
bir kısmı küpeli kazanlarda bulgur amaçlı hedik kaynatılır, önemli bir kısmı da un yapmak için ayrılır.,hedik ayrıca misafir ikramı ya da çocuk diş çıkarma zamanını kutlama gibi eğlence ve çerez amaçlı da yapılır
• kurutulurak seklemlenmiş (çuvallanmış) buğdayı öğütmek için ya topçu’dan geçilerek gidilen divanlı köyündeki su değirmenine ya da lök köyündeki gözbağ’ın oğlunun ateş değirmenine yine; eşek, kağnı veya at arabasıyla götürmek gerekir.,
• yarma ve bulgur elde etmek için se aşağıpınar yanındaki kase biçimli soku taşında tokmak vurmak ve derenin karşısındaki hayvan gücüyle çalışan seten’in (şimdi köy konağı) kullanılması gerekmektedir.,
• hayvancılık ve tarım ağırlıklı yaşamda, 70’li yıllarda yasaklanan kendir, köyün; buğday, mercimek, kuru bakla (fasulye) gibi olmazsa olmaz bir bitkisidir
tohumu olan çedenesi hedik ve kavurgaya ayrılıp yaprakları hayvanlara yiyecek ve tandırlara saçkı olarak kullanılır
sapları ise 15-20 gün göl ya da havuzlarda ıslatılarak yumuşatılır
harmanlanıp kurutulup kağnı veya ağır “loğ” gibi araçlarla ezilir, çöpleri çırpılarak ham yün halinde depolanır
kendir yünü kışın uzun gecelerinde hamarat hanımlarca kirmen ile eğirerek ip haline getirilir
ipler; urgan, örme, çul, habe (heybe), çuval, vb
dokumasında kullanılır
bazen de küpeli kazanda kaynatılan suda boyanmış renkli kendir ipleriyle, marifetli eller tarafından, istar tezgahlarında, menik, kirkit, cıynak sesleriyle beklide bayanların türküleri eşliğinde; desenli kilim, heybe, çatma örtüsü (kızılderili çadırı) vb
ev eşyaları dokunur.,
• kazanlarda kendir veya yün renklendirilirken çocuklar büyüklerinden gizli olarak oyuncaklarını aynı amaçla boya kazanlarına atarlar
ipler çıkarılırken kazan dibindeki danaca, aşık, topaç, fırıldak, talaka tekeri vb
kemik veya tahta oyuncakları gören ebebeyn’in kopardığı küçük kıyamet ve çocukların kaçışması seyre değer.,
• çelik-çomak, fırıldak, ayı (topaç), kuyu, hot, aşık, talaka sürmek, sakızdan çıkan artist fotoğrafı biriktirmek, kayısı çekirdeği koyun eriğinki keçi varsayılarak oynanan davarcılık vb
oyunlar: köyde çocukların başlıca aletli eğlenceleridir
• temel üretimi buğday olan köyde ekin biçim ve harman zamanı da toz, toprak, sıcak, yorgunluk açısından oldukça önemli ve meşakkatli bir süreçtir
temmuz ortasından eylül başına kadar devam eden bu süreçte; boylu ekinler tırpanla erkekler tarafından, cılız olanlar kalıç’la (orak) bayanlar tarafından biçilerek yığınlar oluşturulur
çocuklar çatma altında korunmaya çalışılır
irgatlık zamanı tarlada varsa çeşme başında veya ağaç gölgesinde yoksa güneş altında kısa öğle molası verilir, genelde; ya çalkama’ya (ayran) doğranmış ekmek ufağından oluşmuş ya da çoban salatasından ibaret mütevazi öğle yemeği yenilir
buğday yığınları çoğunlukla kağnılarla harmana taşınır
• sabah sap’a giden kağnıların güneyde arpalık ve bağlar yöresinden gelişi; evin hanımı veya çocuğu tarafından, saat dokuz buçuk-on civarında uzaktan gözlenir veya sesinden tanınmaya çalışılır
sap kağnılarının geldiğinden emin olan aileler kağnı harmana çıkıncaya dek genelde bulgur pilavı ve ayrandan ibaret sabah yemeğini harmana yetiştirirler
irgatlık tarlasına göre daha şenlikli sayılan harmanda; malama, döğen, tınaz, savurma, cec, saçkı, saman, çeten, samanlık derken havalar serinler harman kalkar ve sıra bağ ve bahçelere gelir
• bağ ve bostan bekleme geleneği bazı coğrafi bölgelerin yayla kültürü gibidir
yaz aylarında başlayıp bağ bozumuna kadar süren 2 aylık zamanda, aşağı-yukarı köy dışı her bostan veya bağın hakim noktasına yapılmış tek oda, tek katlı kelik’lerde ya da geçici barınma mekanlarında (çatma, çardak vs.) gecelenir
bakım ve bekçilik yapılır
eylül ayında bağ bozulur, pekmez kaynatılır, çalma - köftür- cevizli sucuk yapılır
bostan bozulur, turşu, salça, meyve - sebze kurutmaları yapılarak kış’a hazırlanılır
• köyde; cırığın ali, nadir’in cemal, kölük mahmut ve hacirbaam’a ait tükanlarda (bakkal) günlük ihtiyaçlar karşılanır
nakit ve veresiye yanı sıra mal değişim esasıyla da alışveriş mümkün
bakkala; buğday, bulgur, un, yumurta, yün vb
vererek te karşılığında evin bir ihtiyacı giderilebilir
mesela: 3 yumurta ile çocuğa saman yapraklı bir defter ya da çocuğun kuzu güderken korunun çalılarından toplayıp biriktirdiği iki avuç dolusu yünle, üzerinde artist resmi bulunan bir sakız veya bir miktar tahin helvası alınabilir
• ilk kuşak alamancı o.turgut erkekli, kölüğün mahmut (erkekli)’a ait tükanın damına, aşağıda seyirciler eşliğinde takribi 2 - 2.5 m. uzunluğunda bir direk dikiyor
direğin ucunda 20x20 cm
ebatlarında cilalı bir kutu ve altından sarkıp tükanın içine dek uzanan beyaz bir kablo var
damdan tükana teybi aç komutu üzerine direğin tepesindeki kutudan çıkan, taa korudan duyulabilecek şaşırtıcı sesten;
• ramazan ayları bir başkadır erkeklide
büyük-küçük en çok itibar gören ibadet oruçtur köyde
zöhürde (sahur) fedakar anaların, bacıların tandırda uykuyu bölerek hazırladığı; yağlı, sıcak ve taze bazlama, yanında katık olarak mevsimine göre; ayran, hoşaf veya pekmez şerbeti değişmez yemektir
• iftara yakın çocuklar ellerinde oruç açacak; portakal, incir, lokum, şeker, köftür, sahurdan kalan bazlama gibi bir yiyecekle damlara çıkarlar
caminin minaresi olmadığından camiye yakın en yüksek mekan olan seyfi icik’e ait odanın damından topçulu amil hafız “allahüekber” der demez çocuklar ellerindeki gıdalarla oruçlarını açarak damdan dama ezan okundu çığlıklarıyla yemek için evlerine inerler
• ramazanla ilgili nüktedan bir hatıra: salih erkekli avlularındaki çeşmede iken 2 m. ötedeki yolda eniştesi mustaafendi’nin köyün hasas’ı emin ile konuştuğunu duyar ve kulak kabartır
mustaafendi hasas emin’e evde çalar saat olmadığından gece tenekeyi kuvvetli çalarak sahurda kendilerini uyandırması için tembihatta bulunmaktadır
bunu duyan kayınbiraderin aklına bir muziplik gelir
teravih’ten sonra abla evinin ışıkları sönüp uyuduklarına kanaat getirdikten sonra eline geçirdiği bir tenekeyi olanca gücüyle çalarak pencerelerine yaklaşır
aile hasasa binbir dua ile erkenden uyanır
ancak evde bir tartışma başlar
enişte, abla sündüs hanıma kızmakta ve onu beceriksizlikle suçlamaktadır
zira her nedense yatarken yoğrulan hamur mayalanmamış ve cıvık haldedir
bazlama için bezeye gelmemektedir
sahur zehir olur değirmen ekmeğini andırır bazlamalarla yetinilerek tatsız zoraki sahur tamamlanır
eniştesine takılmaktan çok hoşlanan ve yeni bir eğlenme malzemesi kazanan salih erkeklinin ertesi gün yakınlarıyla paylaştığı olay hakkında keyfine diyecek yoktur
• peki sahurda veya kahvaltıda çay demlenmez mi ?
hayır
çay oldukça kıymetli olup henüz yaygılaşmamıştır
100 gramlık paketler halindeki çay saklanır ve sadece has misafirlere tereyağlı bazlamayla birlikte ikram edilir
çay içmenin henüz lüks olduğu kahvaltıda; düürcük ya da kesme çorbası, pekmez, turşu vb
hafif gıdalar alınabilmektedir
daima çayla birlikte zikredilen kahve ise hiç bilinmez
ancak dibekte ezilmiş menengiş kahvesi adı altında mayhoş bir içecek kullanılmaktadır
hatta bu içecek, “köylünün kestanesi palıt, gayfesi menengiştir” şeklinde bir özdeyişe de konu olmuştur
• 50 yıl öncesinde kullanılan ve kaybolmaya yüz tutan kültürel zenginliğimiz olan kelimelerin şimdiki özdeşleri; hasas/bekçi, bartıl/rüşvet, ferfene/eğlence, yarenlik/şaka, öz/dere, kubaşma/ortaklık, takılma/şaka, eme/hala, hala/teyze, emmi/amca, ağa/baba, güvey/damat, bıldır/geçen sene, kalıç/orak pine/kümes, toplu/pencere, salaca/tabut, firek/kilit, maltız/mangal, istar/dokuma tezgahı, mektep/okul, irişgi/sucuk, şurup/salça, kendir/kenevir, kırmızı/domates, gümpür/patates, pürçüklü/havuç, hıyar/salatalık, firik/yeşil buğday közlemesi, kavurga/kuru buğday közlemesi, pakla/yeşil fasulye, iç pakla/kuru fasulye, baldırcan/patlıcan, çalkama/ayran, camız/manda, bodu/kaz, şişek/toklu, şibi/ördek, saho/ceket, mintan/gömlek, fistan/entari, pantul/pantolon, yağlık/mendil, yağn/sırt, palaska/kemer, serpenek/siperlik şeklinde sıralanabilir
• topçulu deli nuruş’un cenazelere ağıtçı olarak davet edilişi, löklülerin köylümüze çökelekçi lakabı ile takılmaları, baharda çocukların kuru iğde dalına çiğdem takarak un-yağ-bulgur toplayıp pilav pişirtme geleneği, baharda söğüt-kavak dalından yapılan patlangaçlarla döğüş oyunu, kış gecelerinde biraz da korkutma amaçlı kılık değiştirmiş gençlerin evlere congulus baskını oyunları, üzüm zamanı bağlarda tavuklu pilav ikram ferfeneleri, kışın arabaşı ikramları, güzün koç katımı, kış günleri hasasın karda açtığı çığırı takip ederek bir koltuğu altında okula tezek götüren öğrenciler de hatırda kalanlardandır
• köy odaları, başta muhtar olmak üzere köyün ileri gelenleri ile geleneksel olarak ataerkil aile erkeklerinin yeme, içme ve yatma mekanlarıdır
dilenci, kalaycı, çerçi vb
misafir ağırlama, kitap okuma, buluşma, eğlenme, dinlenme, iletişim, siyaset, düğün, vb
pek çok faaliyet oda’larda gerçekleştirilir
% 60 oranında yaygın olan köy odaları mimari olarak; tarihi (sadettin icik odası), sanatsal (muhacirlerin odası) ve sıradan (nayımların odası vb.)
özelliklere sahiptir
odalar genelde; yetişkinler bölümü, gençler bölümü, yüklük, abdestlik gibi yaşam mekanı ile ahırdan oluşmaktadır
• meskenler, geleneksel osmanlı mimarisinde olduğu gibi genelde avlulu nizama sahiptir
hayat; 2 m’ye varan taş duvarlar, yaşam odaları ve müştemilat mekanlarıyla çevrili avluda geçer
odalar, ahır, depo, hela, kümes vs. hepsi avluya açılır
kışlık ve yazlık mekanlar ayrışmıştır
kışın ahır sekisinde yaşanır
ahır sekisi, ahır veya davarlık kullanımlarından yarım duvarla ayrılmıştır
genelde ebe-dede-torunlar bir odada evli ebebeyn diğer odada yatarlar
oda duvarları kerpiç, tavanlar ahşap yuvalama (kereste) üzeri çamur ve düz damlar da pekiştirilmiş çoraktan ibarettir
coğrafya
ortalama 1320 rakımlı köy;yozgat iline 20 km, şefaatli ilçesine 30 km uzaklıktadır.doğu,batı ve kuzeyi yükseltilerle çevrili köy yerleşik alanı güneye doğru uzanan bir vadi silsilesinin başlangıcında bulunmaktadır.batısında;içerisinde sembolik hasan dede türbesi bulunan, meşe ağaçlarından oluşan ve halen koruma altında tutulan "köy koruluğu" yer almaktadır.kuzeyinde başınayayla,doğusunda topçu,güneydoğusunda lök ve k.incirli,güneyinde şerefoğlu,güneybatısında yassıağıl ve batısında kuşçu köyleriyle komşudur
bölgede karasal iklim görülmektedir
ekonomi
yaklaşık 70 hane'li köyün ekonomisi tarım ve hayvancılığa dayalıdır.meyve sebze özellikle fasulye üretimi köylü için önemli gelir kaynaklarındandır.erkekli,göç veren bir yeleşim birimi olup genelde;ilçe,il,başkent ve yurt dışı dış çalışma mekanlarıdır.özellikle ankara'da köy derneği çatısı altında örgütlü, köy nüfusundan fazla erkekli köyü kökenli nüfus yaşamaktadır.ekonomik ilişkiler ağırlıkla vilayet ve şefaatli ilçesi iledir
altyapı bilgileri
köyde ilköğretim okulu ve cami vardır
yeterli öğrenci olmadığından okul kapalı olup taşımalı eğitimden faydalanılmaktadır
köyün içme suyu şebekesi ve kanalizasyon şebekesi vardır mahalle çeşmeleri ile bahçe sulamaya yönelik su ihtiyacı karşılanmaktadır
ptt şubesi yoktur sadece ptt acentesi vardır
sağlık ocağı vardır ancak görevli sağlık personeli yoktur
ayrıca köye ulaşımı sağlayan yol soğuk asfalt olup köyde elektrik ve sabit telefon vardır.hüseyin erciyas isimli köylümüzce camiye merkezi ezan ve merkezi vaaz sistemi getirilmiştir.yeni köy yönetimi alt yapı çalışmaları için ankaradaki köy derneği ile koordineli olarak çalışma başlatmıştır
çeşmeler yenilenmiş, köy camisine bakım yapılmıştır
kanalizasyonu 2009 programına aldırmak için il ve başkent nezdindeki girişimler sonucu 2010 yılı itibariyle altyapı çalışmaları bayındırlık il müdürlüğü tarafından başlatılmış ve hizmete sunulmuştur.. kaynaroluk mevkiine yapılan arıtma tesisi de hizmete açılmıştır
</text></doc>
<docno>55110</docno>
<text>
fare
fare, kemiriciler (rodentia) takımının myomorpha alt takımından, başta ev faresi ("mus musculus") olmak üzere çok sayıda küçük memelinin ortak adı
belirli bir taksonomik gruba karşılık gelmeyen "fare" adı, bilimsel adlandırmada özellikle muridae familyasının üyeleri ile cricetidae familyasının hespromyini oymağı (yeni dünya fareleri) için kullanılır
bununla birlikte muridae familyasının "rattus" cinsini oluşturan ve halk arasında lağım faresi ya da keme olarak da bilinen kemiricilere sıçan denilir
cricetidae familyasının "microtus" cinsini oluşturan ve tarla faresi olarak da bilinen kemiriciler ise fare türü değildir
özellikleri
çok hızlı kaçabilen ve çok hızlı üreyen hayvanlardır, yeryüzünün bütün karalarına dağılmışlardır
yanaklarından omuzlarına kadar inen küçük astarlı iki dış çene keseleri vardır
fareler bu keselerde yiyecek taşırlar, temizlemek gerektiğinde de içini dışına çıkararak çevirip temizlerler
avurdu keseli fare yuva yaparken toprağı güçlü ön pençeleriyle kazar
kıvrık kesici dişlerini sert toprak ve taşları yerinden oynatmak için kullanır
kesici dişleri sürekli olarak büyüdüğü için aşınan yüzeyler hemen yenilenir
tahıl, kök, meyve, ot, böcek gibi çok çeşitli yiyeceklerle beslenirler
ayrıca, farelerin genetik yapısı ile insan genetik yapısının ileri düzeydeki benzerliği ve üreme hızları dolayısıyla, kobay olarak yaygınca kullanılırlar
zararları ve yararları
tarlalara, ambarlara ve evlere dadanarak insanın besin kaynaklarına ortak olurlar
insan eliyle yapılmış korunaklı yapılarda yaşamayı yeğleyen birçok tür, depolanmış yiyecekleri tüketen, her çeşit gereci kemiren, hatta hantavirüs,tifüs, veba gibi salgın hastalıkları taşıyabilen önemli zararlılardır
doğada yaşayan ve kalabalık sürüler halinde bulunduklarında zaman zaman tarım ürünlerine büyük zararlar verebilir
birçok yabanıl hayvanın en önemli besinlerinden biri olan fareler bu yönleriyle doğal dengeyi koruyan hayvanlar olarak da kabul edilir
fare hayvanlar âleminin birer üyesi olup kemirgenler içinde incelenen memeli bir hayvandır
fareler diğer haşerelerden farklı bir yapıya sahiptirler
dünyanın her yerinde yaşayan ve hem otçul hem de etçil beslenen hayvanlardır
yapıları türlerine bağlı olarak değişmektedir fakat vücut biyolojileri aynıdır
fare iskelet sistemine sahiptir
bu bakımdan vücut yapısı gelişmiş bir haldedir
farelerin bedeninde toplamda 4 ayağı vardır ve ayaklarının ucunda parmakları vardır ve her parmağının uç kısmında tırnakları bulunur bu sayede çok yüksek yerlere tırmanırlar ve çok hızlı koşarlar
bazı fare türlerinde ön ayaklar kısa halde arka ayaklar ise çok uzun olmaktadır
tıpkı kanguru faresinde olduğu gibi ön ayaklar çok kısa arka ayaklar ise çok uzundur
farenin bedeninin bitiminde uzunca kuyrukları bulunur bazı türlerinde bu kuyruk bedenin 2 katı kadar olabilmektedir
fare kuyruğunu genellikle tutunma aracı olarak kullanır
farelerin baş kısmında ağız yapıları bulunur ve ağzının içinde sıralı halde dişleri vardır
farenin dişlerinin özelliği çok sert cisimleri dahi kemirebilirler
bazen mermer gibi sert cisimleri dahi kemirirler
bu kemirilme aşamasında farenin dişleri körelir fakat farenin dişlerinin özelliği dişlerin kendisini yenilenmesidir
farelerin tükürük salgısı da narkoz etkisinde insan ve hayvanları pasif durumda yakaladıkları zaman, özellikle geceleri bu canlıların kulak, burun, dudak ve parmaklarını kemirerek yerler
tükürüğünün özelliğinden dolayı canlılar bunu fark etmezler
fareler'de burun başın ön kısmındadır ve çok güçlü koku alma hissine sahiptirler
fareler birçok hayvanı kokusundan tanır
ve yiyeceklerin kokusunu da çok uzaktan algılarlar
farelerde ağız ile burun arasında bıyıklar vardır
farenin başının önünde bulunan 2 adet göz ve 2 adet dış kulak yapıları vardır
kulaklar bazı farelerde çok büyük bazılarında ise çok küçüktür
fareler beslenmek için yaşadığı yere göre faklı maddeleri seçerler
bazı fareler tarlalarda ve ekinler arasında yaşarlar ve bitkilerle beslenirler
bazıları lağımda
bazıları sularda bazıları da tamamen doğada yaşarlar ve yaşadığı çevreden beslenirler
bunun yanında fareler besin olarak böcekleri, ölü hayvan leşlerini ve atık olan her şeyi yerler
fareler çeşidine ve türüne göre faklı sayıda çoğalırlar
bazı fare türleri yılda 4 bazıları ise 6 defa yavrularlar
fareler diğer haşerelerden farklı olarak üremede canlı yavru doğururlar
yani fareler herhangi bir yere yumurta bırakmazlar
evinizde fare olup olmadığını anlamak için temizlik yaptığınızda eğer evde fare pisliği var ise mutlaka evinizde fare var demektir
fare pisliği pirinç tanesi büyüklüğünde ve siyah renktedir
farelerin genetik yapısı tıpkı insanlara benzer bu bakımdan insanlara çok faydası vardır
gelişen ilaç sanayisi ve tıp fareleri insan yerine kobay olarak kullanmaktadır
bu da bilim açısından çok önemli bir güzelliktir
fareler yaşadığı yere göre farklı isimler alırlar
tarlada yaşayan fareler tarla faresi, lağımda yaşayanlar lağım faresi veya evlerde yaşayan küçük farelere ev faresi denir
[http://www.fareilaclama.gen.tr/]
</text></doc>