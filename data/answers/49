<docno>38307</docno>
<text>
altimetre
altimetre, rakım veya irtifayı ölçmekte kullanılan bir cihaz
radar altimetresi ve aneroid altimetre gibi farklı prensiplere göre çalışan altimetreler bulunur
bununla birlikte altimetre sözcüğü ile genellik aneroid (barometrik) altimetre kastedilir
altimetreler dağcılık ve havacılıkta yaygın olarak kullanılır
aneroid altimetre herhangi bir basınç seviyesine göre bir yerin yüksekliğini ölçebilen bir barometredir
yaygın olarak bir yüksekliği deniz seviyesine göre gösterir
barometrelerin basıncı genellikle mmhg(mm civa) cinsinden göstermelerine mukabil; altimetre, yüksekliği metre veya feet cinsinden gösterir
atmosfer basıncı deniz seviyesinden yükselindikçe azalır
örneğin bir dağın zirvesindeki basınç, eteklerindeki basınçtan azdır
deniz seviyesinden itibaren yukarıya doğru ortalamada her 10,5 m (30 ft) çıkıldıkça barometre 1 mmhg basıncı kadar düşme gösterir
bir altimetre 800 metreyi gösteriyorsa, o yerin yüksekliği altimetre penceresine bağlanan basınç hattından itibaren 800 metredir
havanın nem ve sıcaklığına bağlı olarak atmosfer basıncı % 0.1'den az değiştiğine göre, altimetre ile yükseklik ölçerken yapılabilecek hatanın % 0.1'den az olması beklenir
</text></doc>
<docno>87629</docno>
<text>
yükselti
yükselti ; bir noktanın deniz seviyesinden yüksekliği “yükselti” olarak ifade edilir
bir yerin yüksekliği o yer şekilleri hakkında kesin bilgiler vermez
zira yer şekilleri denildiğinde dağ, tepe, vadi, ova, plato, çukur, boyun v.s anlaşılır
ve aynı yer şekilleri farklı yüksekliklerde yer aldığı gibi farklı yer şekilleri de aynı yüksekliklerde yer alabilir
ege bölgesinde yer alan büyük menderes ovasının yükseltisi 50 metre civarında iken, iç anadolu bölgesindeki konya ovasının yükseltisi 900 metre, doğu anadolu bölgesindeki erzurum ovasının yükseltisi 1800 metre civarındadır
yine batı anadolu’daki bazı dağların yüksekliği doğu anadolu’daki ovalardan daha azdır
güneydoğu anadolu bölgesinde hidroelektrik enerji potansiyelinin marmara bölgesindekinden yüksek olmasında yer şekillerinin farklılığı değil yükselti ortalamalarının farklı olması neden olmuştur
çünkü her iki bölgede yer şekilleri özellikleri benzerdir
bu nedenle “yükselti” ile “yer şekilleri” farklı şeylerdir
dolayısıyla yükselti ile yer şekillerinin etkileri de farklıdır
</text></doc>
<docno>38306</docno>
<text>
ortalama deniz seviyesinden yükseklik
ortalama deniz seviyesinden yükseklik veya ortalama deniz seviyesine göre yükseklik (amsl); dağ, ova, yapı gibi coğrafi unsurların, meteorolojik olayların veya hava taşıtlarının yüksekliğini belirtmekte kullanılan bir kavram
bunun için ortalama deniz seviyesi referans alınır
amsl kısaltması, ingilizce "above mean sea level" kavramının akronimidir
deniz seviyesi kıyılarda da med-cezir veya yüzeysel akıntılar olmadığı halde bile çoğunlukla bir metreden daha fazla değişkendir, ancak sabit bir su seviyesi saptama aletiyle yıllar boyunca yapılan ölçümlerle ortalama değeri oldukça kesin olarak belirlenebilmektedir
yükseklik referansı olarak deniz seviyesinin kullanımı
modern jeodezi'de mümkünse milimetrelerle ifade edilecek kesinlikle tanımlı olması gereken referans yüzeyinin tespit edilmesi için, ülkeler ve kullanım amacına göre değişen hesaplama yöntemleri ve referans noktaları kullanılır
dolayısıyla bunlar aslında sadece bölgesel olarak doğru sayılabilir, ancak çoğunlukla 18. ve 19. yüzyılda ulusal olarak bir ülkenin tüm toprakları için genel geçerli olarak kabul edilmiştir
ulusal bazda kullanılan sistemler için, referans sıfır noktası olarak çoğunlukla en yakın kıyı şeridinde bulunan bir ölçüm noktasının ortalama deniz seviyesi kullanılır
buradan tüm ülkeye ağ halinde dağılmış belirli noktaların rakımı nivelman ile belirlenir
avrupa'daki bu tür önemli referans noktaların örnekleri olarak, amsterdam ölçeği (kuzey denizi), kaliningrad (rusya) ve kronstadt ölçekleri (ikisi doğu denizi) ile akdenizde trieste, cenova ve marsilya sayılabilir
bazı ülkelerin kullandığı resmi yükseklik sistemleri
yükseklik sistemlerinin arasındaki farklar genellikle birkaç santimetre ile birkaç desimetre arasındadır, ancak aşırı durumlarda birkaç metre de olabilir
düzeltme değeri yükseklik sistemindeki konumundan ve farklı yükseklik tanımlarında ayrıca yüksekliğe bağlı olduğu için sabit bir değerle değişik sistemlerin arasında dönüşümler ancak düşük bir kesinlikle (>1 dm) mümkündür
farklı yükseklik tanımları söz konusu olduğunda, dönüştürme hesaplarındaki kesinlik özellikle yüksek dağlık bölgelerinde düşer
ueln sistemi ile (eski: " (reun)"), avrupa çapında amsterdam ölçeğine dayanan ortak bir sistem meydana getirildi
haritalarda rakım verileri
arazi rakımı topografik haritalarda, rakım noktaları kotlar, rakım çizgileri ya da renkli rakım katmanları ile betimlenir
yerleşimlere ait rakım veriler belirtildiğinde, çoğunlukla söz konusu yerleşimin merkezinde temsili bir noktanın rakımı seçilir
bu örneğin bir meydan, belediye binası, istasyon veya mabet olabilir
sulaklarda ise ortalama su seviyesinin yüksekliği belirtilir
rakım noktaları için çoğunlukla yol kavşakları veya kıvrımları, trigonometrik nirengi noktaları veya zirve kesişmesi gibi belirgin, bulunması kolay yerler seçilir
ancak örneğin bir nirengi noktası ya da zirve kesişmesi en yüksek noktada değilse, en yüksek ya da alçak noktalar her zaman gösterilmiyor olabilir
haritada kullanılan yükseklik verilerinin dayandığı yükseklik sistemi genel kural olarak haritanın kenarında yazılı olmalıdır
denizcilikte rakım verileri
denizcilikte ve deniz haritalarında, gelgit olgusu bulunan karasularında en düşük astronomik gelgit seviyesi ve gelgit olgusu bulunmayan karasularında ortalama deniz seviyesine göre hesaplanan referans çizgisi seviyesi esas alınır
denizin dibindeki yüksekliklikler, referans çizgisi seviyesine göre negatif yükseklik olarak belirtilir
kıyının deniz tarafında kalan yükseklikler de aynı şekilde referans çizgisi seviyesine göre pozitif yükseklikler olarak belirtilir
karadaki yükseklikler ise, ortalama deniz seviyesine göre belirtilir
havacılıkta irtifa verileri
havacılıkta, hava aracının irtifası veya uçuş engellerinin yüksekliği -genellikle- ortalama deniz seviyesinden yükseklik olarak ifade edilir
ancak bu durumun istisnaları vardır
örneğin uçuş seviyeleri standart basınç hattından (1013,25 hektopaskal) yükseklik olarak verilir
ortalama deniz seviyesinden yükseklik qnh değeri kullanılarak hesaplanır
referanslar
bu seviyede atmosfer basıncı 1000-1013 milibar düzeyindedir
ölçülmesi çok karışık hesaplamalar gerektirir
şu sıralar genellikle küresel ısınma ve deniz seviyesi yükselmesi ile birlikte anılmaktadır
</text></doc>
<docno>10950</docno>
<text>
irtifâ
irtifâ, havacılık ve astronomide bir cisim ile referans alınan nokta arasındaki dikey mesafeyi ifade eden bir yükseklik kavramı
coğrafi şekillerin ortalama deniz seviyesinden yüksekliğini belirten rakım kavramından farklı olarak, hava taşıtlarının ortalama deniz seviyesinden yüksekliği ile astronomide gök cisimlerinin ufuk hattından açısal yüksekliğini ifade etmede kullanılır
atmosfer basıncının yükseklik arttıkça azalması hava araçlarının herhangi bir referans noktasına göre yüksekliğini (irtifa) hesaplamada yaygın olarak kullanılır
hava araçlarında kullanılan basınç altimetresi, üzerinde yükseklik değerleri skalası bulunan bir barometredir
altimetrenin ayar penceresine herhangi bir basınç değeri girilir
altimetre aracın, pencereye girilen bu basınç hattından o andaki yüksekliğini gösterir
seviye, irtifâ ve yükseklik
havacılıkta uçuş seviyesi, irtifâ ve yükseklik kavramları eşanlamlı değildir
yüksekliklerin tespitinde kullanılan atmosferik basınç seviyelerini belirtmek için kullanılan en yaygın q kodları qnh, qfe ve qne'dir
bu kodlar kısaltma veya akronim değildirler
ortalama deniz seviyesinden yükseklik (amsl)
qnh, herhangi bir bölgede ortalama deniz seviyesindeki (msl) atmosfer basıncı değeridir
altimetreye bölgesel qnh değeri girildiğinde aracın ortalama deniz seviyesinden yüksekliğini gösterir
haritalarda kullanılan yükseklikler de ortalama deniz seviyesine göre tespit edildiği için qnh değeri yeryüzüne yakın uçuşlarda yaygın olarak kullanılır
yerden yükseklik (agl)
yerden yükseklik, herhangi bir hava taşıtının dikey olarak tam altında kalan yeryüzüne göre irtifasıdır
havacılıkta yerden yükseklik tanımlanırken agl (above ground level) akronimi kullanılır
örneğin 7000 feet rakımlı bir arazi üzerinde, agl 1000 feette uçan bir taşıtın ortalama deniz seviyesinden yüksekliği 8000 feettir
yerden yüksekliğin tespitinde aneroid altimetre veya radar altimetresi (radyo altimetresi) kullanılır
daha gelişmiş uçaklarda görülen radar altimetresi (ra) en basit tanımıyla yere dikey olarak gönderilen dalgaların hava taşıtına geri dönme zamanının hesaplanması esasına göre çalışır ve oldukça hassastır
meydandan yükseklik (aal)
aal (above aerodrome level), hava taşıtının meydana göre yüksekliğini belirtir
qfe, dünya üzerindeki herhangi bir noktada ölçülen basınç değeridir
aneroid altimetreye qfe değeri girildiğinde qfe değerinin ölçüldüğü konuma göre irtifayı gösterir
örneğin "yerdeki" bir hava taşıtının altimetresine o meydanın qfe değeri girildiğinde altimetre yaklaşık olarak sıfır yükseklik değerini verir
qfe değeri meydan irtifasını hassas olarak verdiğinden özellikle iniş ve kalkış esnasında kullanılır
ancak meydandan uzaklaşıldığında yerdeki maniaların yüksekliği meydandan farklı olacağı için qfe değeri ile uçmak emniyetli değildir
basınç irtifası (pa)
basınç irtifası, altimetreye qne değeri (standart basınç) bağlandığında altimetreden okunan değerdir
qne değeri 1013,25 milibar veya 29,92 inhg'dir ve sabittir
qne hattı, bu basınç değerindeki hayalî bir hattır
özellikle yüksek seviyelerdeki uçuşlarda (geçiş irtifasının üzerinde) hava taşıtları standardizasyonu sağlamak için bu değeri kullanırlar
aksi takdirde, qnh ve qfe değerleri sabit değerler olmadığı için, hava taşıtları arasında emniyetli irtifa ayrımını sağlamak güçleşir
geçiş irtifası (ta) ve geçiş seviyesi (trl)
uçuş esnasında hava taşıtının katettiği arazinin rakımı sürekli değiştiği için alçak seviyelerde altimetreye bölgesel qnh değeri girilir ve amsl değerine göre uçuş gerçekleştirilir
ancak bölgeler arası qnh farkları nedeniyle hava taşıtları arasında emniyetli dikey ayrımı (en az 500 feet) sağlamak güçleşir
bu sorunu gidermek amacıyla her ülke için bir geçiş irtifası (ta) belirlenir
örneğin birleşik krallığın geçiş irtifası 3000 feet iken abd'ninki 18.000 feettir
ancak bazı kontrollü hava sahalarındaki geçiş irtifaları o ülkenin standart geçiş irtifasından farklı olabilir
tırmanışta geçiş irtifasında altimetreye standart basınç değeri (1013,25 mb) bağlanır
geçiş irtifası ve üzerinde altimetre amsl irtifasını değil, uçuş seviyesini (fl) göstermeye başlar
alçalışta ise genellikle geçiş irtifasından 500 feet yukarıda olan geçiş seviyesinde altimetreye qnh veya bazen qfe değeri bağlanır
bu nedenle geçiş seviyesi ve altında altimetre amsl veya agl irtifasını gösterir
geçiş seviyesi irtifa değil uçuş seviyesi olarak belirlendiğinden geçiş seviyesi ile arasındaki fark gerçekte 500 feetten farklı olabilir
geçiş irtifası (ta) ile geçiş seviyesi (trl) arasındaki bölgeye geçiş katmanı denir
geçiş katmanının kalınlığı bölgesel qnh değerine göre değişir
uçuş seviyeleri 100 feetlik aralıklarla belirtilir
altimetrede feet cinsinden okunan değerin 100'e bölünmesi (2 sıfır atılması) ile bulunur ve flx formatında gösterilir
örneğin standart basınca göre 29.500 feette uçan bir taşıtın uçuş seviyesi fl295'tir
uçuş seviyeleri yaygın olarak 500 feetlik aralıklarla belirlenir
</text></doc>
<docno>82039</docno>
<text>
dağ
dağ, çevresindeki karasal alanlardan daha yüksek olan kara kütlelerine verilen addır
""dağlık"" sıfatı, dağlarla ilişkili ve kaplı alanları tanımlamak için kullanılır
dünyada birçok dağ olup bunların ortaya çıkış nedeni farklıdır
bazı dağlar yerin sıkışmasıyla oluşken bazı dağlar lavların yeryüzüne çıkıp donmasıyla oluşur
yanardağların lavlarının kaynağı, magma denen çok sıcak kütledir
asya'nın %54'ü, kuzey amerika'nın %36'sı, avrupa'nın %25'i, güney amerika'nın %22'si, avusturalya'nın %17'si ve afrika'nın %'3'ü dağlarla kaplıdır
dünya'nın karasal kütlesinin %24'ü bütünüyle dağlıktır
insanların %10'u dağlık bölgelerde yaşar
dünya'nın nehirlerinin çoğu dağlık kaynaklarca beslenir ve insanlığın yarısından fazlası su için dağlara bağımlıdır
tüm dağlar yalnızca dünyada değildir
diğer gezegenlerde de dağlar vardır
bunlara örnek olarak venüs'te gila dağı (3km) ve türkiye'nin yarısına yakın bir alan kaplayan, güneş sisteminin en yüksek dağı mars'taki olympus mons (25km) örnek verilebilir
bunların dışıda ay'da 8 km ve yine mars'ta 18 km yüksekliğindeki dağlar verilebilir fakat bu dağların yükseliklerinin ölçümü gezegenin yüzeyinden itibaren yapılmaktadır ve mars'taki dağlar sönmüş birer volkandır
dünyanın en yüksek dağları olan himalaya dağları'ndaki en yüksek tepe everest tepesi ise 8850 metre yüksekliktedir
tanımlamalar
bazı kaynaklar dağı, göze çarpan sivri bir tepesi olan, belirli bir yüksekliğin üzerindeki topoğrafik çıkıntılar olarak tanımlarlar; örneğin "britannica öğrenci ansiklopedisi"ne göre, dağlar; "genellikle 610 metre (2,000 fit) üzerinde yükselir"
diğer taraftan, britannica ansiklopedisi, yüksekliğe sınır koymadan, kavramı sadece "jeolojik açıdan standartize edilemeyen terim" olarak ifade eder
birleşik krallık'ta
büyük britanya ve kuzey irlanda birleşik krallığında, çevre bakanlığı, "dağ"ı, 600 metrenin üzerinde olan bütün karalar olarak tanımlar
bu ölçüm yaklaşık olarak 2,000 fite (610 m.) karşılık gelir
iskoçya 2003 yasaları, bu tanımdaki gibi görülmez ve "dağ" tanımı daha öznel şekilde; 914.4 metrenin (3,000 fit) üzerindeki tepeler için kullanarak, onları "munro"lar olarak sıralar
birleşik krallık'ta, tepe tanımı, yüksekliğine bakmayarak yaygın şekilde bütün tepeler ve dağlar için kullanılır
birleşik devletler'de
birleşik devletler'de coğrafik isimler heyeti, 305 m (1,000 fit) altı (bazıları 100 fit kadar küçüktür) özellikteki yüzlerce kara alanını "dağ" adı altında listeler
bu birleşik devletler'in her yerinde, hatta kaskad dağları olarak bilinen alçak yüksekliklerin baskın olduğu batı kıyıları için de geçerlidir
ancak heyet henüz, dağları, tepeleri ve diğer yükseklikleri ayırmaya kalkışmamıştır ve hepsini, nasıl isimlendirildiğine veya yüksekliğine bakmayarak basitçe "tepe" ("summit") olarak sınıflandırır
bununla beraber, heyet, tom sıradağları (en yüksek tepesi 1,200 fit; 366 m) gibi alçak dağ sıralarını "sıradağ" olarak listeleyip sınıflandırır.1
yükseklik
bir dağın yüksekliği onun deniz seviseyinden yüksekliğine göre belirlenir
andlar ortalama 4 km iken; himalayalar deniz seviyesinden ortalama 5 km yukarıdadır
en yüksek dağ, himalayalarda bulunan 8.848 metre (29,030 ft) yüksekliğiyle everest tepesidir
yüksekliğin diğer tanımları da olabilir
dünya'nın merkezinden en uzakta bulunan zirve ekvator'daki chimborazo volkanıdır
deniz seviyesinden 6.267 metre (20,560 ft) yükseklikle andlar'daki bu zirve "en yüksek" olarak nitenlendirilmemektedir çünkü chimborazo, ekvatora'a çok yakındır ve dünya ekvatorda şişkinleşir; chimborazo 2.150 metre (7,100 ft), dünyanın merkezine everest'den daha uzaktır
tabanından en yükseğe çıkan zirve hawaii'deki mauna kea'dır, zirve tabanının bulunduğu pasifik okyanusu'ndan 10.200 metre (33,500 ft) yüksekte bulunur
bugün everest dünya'daki en yüksek dağ olsa da, geçmişte daha yüksek dağlar bulunmuştur
prekambriyan zamanı boyunca, şuan kıvrılarak küçülmüş olan kanada shield 12,000 metre (40,000 ft) ile en yüksek dağlardan biri olmuştur
bu dağ, himalaya ve rocky dağları gibi tektonik tabakaların çarpışması sonucu yükselmiştir
mars'ta bulunan eski bir volkan olan olympus dağı 26 kilometre (85,000 ft) (fraknoi et al., 2004) yükseklikle, güneş sistemi'ndeki bilinen en yüksek dağdır
volkanların bizim güneş sistemimizdeki diğer gezegenlerde de püskürdükleri bilinmektedir ve bunlar yaşamlarımız boyunca (örneğin venüs'te) sürekli püskürmektedir, bu dağların bazıları lav yerine buz püskürür
birkaç yıl önce, hale teleskobu güneş sistemimizdeki bir uyduda bulunan bir volkanın püskürmesini ilk kez kayıt etmiştir
dağlar iki şekilde oluşur:
yerkabuğundaki çok geniş çukurluklara denir
bu çukurluklar akarsular, rüzgarlar, buzulların etkisiyle biriken tortular, kıtaların kaymasıyla yan basınçlara uğrarsa yumuşak olan tabakalar kıvrılarak yükselir ve dağlar oluşur
bu dağların yükselen kısımalarına antiklinal, çukurda kalan kısımlarına senklinal denir
jeosenklinallerse biriken tortular kıvrılamayacak kadar sert ise bu dağlar kırıklı dağlar olarak meydana gelir
bu dağların yükselen kıssımlarına horst alçalan kısımlarına graben denir
bu kırıklı dağlar fay hattını oluşturur
dünyanın en uzun fay hattı doğu afrika'da bulunan victoria gölü'nden başlayıp van gölü'nün kuzeyinde sona erer
özellikleri
yüksek dağlar, ve dünya'nın kutuplarına yakın olarak bulunan dağlar, atmosferin daha soğuk tabakalarıyla birlikte bulunurlar
bu nedenle sıkça don etkisiyle oluşan buzlanmaya ve erozyona maruz kalırlar
yeterince uzun dağlar tabanlarından tepelerine kadar çok farklı iklimsel şartlara sahip olurlar ve farklı yüksekliklerde farklı yaşam alanları barındırırlar
bu zonlarda bulunan fauna ve flora yukarıdaki ve aşağıdaki şartlardan izole olmaya, bu zonlardan üyeler almamaya meyillidir
bu izole olmuş ekolojik sistemler gökyüzü adası ve/veya mikroklima olarak bilinir
ağaç ormanları, dağın bir yanında bulunan, ağaçlarla nemlenen, eşsiz ekosistem ormanlardır
çok uzun dağlar buz ya da karla örtülü olabilirler
dağlar yerden daha soğuktur, çünkü güneş dünya'yı yerden yukarıya doğru ısıtır
güneş'in radyasyonu atmosferden geçerek yere iner ve yerküre ısıyı emer
yerküre'nin yüzeyine en yakın hava, genellikle, daha ılıktır
dağda yükselen hava, zor ılınır ve sonuç olarak soğur
hava sıcaklığı normalde, her 300 metre yükseklikte 1 ila 2 c derece düşer
dağlar genellikle insan yaşam alanı olarak düzlüklere göre daha az tercih edilir, buralarda hava daha serttir ve tarım alanları daha az bulunur
çok büyük yüksekliklerde havada daha az oksijen bulunur ve güneş radyasyonu uv'ye karşı daha az koruma sağlanır
hipoksiya'nın (kanda az oksijen bulunması) neden olduğu akut dağ hastalığı, daha alçak kesimlerde yaşayıp, 3.500 metreden daha yukarılarda birkaç saatini geçirmiş insanların yarısını etkiler
dünyaya dağılan dağların ve dağlık dizilerin bir kısmı kendi doğal hallerinde ve ağaç kesimi, madencilik, otlatma için kullanılabildiği gibi az kısmı hepsi için, bazıları ise eğlence (rekreasyon) için kullanılmaktadırlar
bazı dağlar sadece ağaçlıkken, bazılarının zirveleri görülmeye değer muhteşem manzaralara sahiptir
dağdan dağa geçiş yapılıp zirvelere erişilebilir; yükseklik, diklik, düzlük, arazi yapısı, hava ve yol koşulları bu geçişleri etkileyen faktörler olduğu gibi, teleferikler gibi daha kolay ulaşım için yapılmış araçlar da dağlarda bulunabilir
dağcılık, hiking, kaya tırmanışı, buz tırmanışı, tepeden aşağı kayma ve kar sörfü gibi eğlence aktiviteleri dağları eğlenceli hale getiren uğraşlardır
tepeden aşağı kayma gibi akitivitelerde dağlar özellikle düzlükse eğlenceyi arttırıır
bununla beraber bu tür uğraşlar her zaman için risk taşımaktadır
dağ çeşitleri
dağlar birkaç yolla karakterize edilebilir
dağların bazıları volkanlardır ve püskürme tarihi ve lav tipiyle karakterize edililebilirler
diğer dağlar buzlanma süreciyle şekillenddirilmiş olabilir ve buzlanma özellikleriyle tarif edebilirler
bununla beraber, fayları ve dünya kabuğundaki katlanmalarıyla ya da tektonik katmanların kıtasal çarpışmalarıyla da (örneğin himalayalar) örneklendirilebilirler
karaların baştan başa şekil ve yerleşimi de dağları ve dağlık yapıları ayrıca tanımlar
sonuçta bazı dağlar bileşenlerini oluşturan kayaların tipine göre karakterize edilebilirler
dağları genel olarak şu iki gruba ayırabiliriz:
ya da dağlar şu şekilde de gruplandırılabilir:
jeoloji
dağlar, genellikle litosferik tabakaların hareketleriyle, orogenik ya da epeirogenik hareketlerden biriyle oluşurlar
sıkıştırıcı güçler, izostatik yükselti ve volkanik kayaçların araya girmesi, çevredeki kaya yüzeylerinden daha yüksekte olacak şekilde yukarı doğru sıkıştırır
yükselmenin özelliğine göre tepe, dağ ya da başka bir yükselti oluşur
</text></doc>