<docno>214905</docno>
<text>
atmosfer
atmosfer veya gaz yuvarı, herhangi bir gök cisminin etrafını saran ve gaz ile buhardan oluşan tabaka
yer çekimi sayesinde tutulan atmosfer, büyük ölçüde gezegenin iç katmanlarından kaynaklanan gazların yanardağ etkinliği ile yüzeye çıkması sonucu oluşmakla birlikte, gezegenin tarihi boyunca dünya dışı kaynaklardan da beslenmiş ve etkilenmiştir
dünya'nın atmosferi, basınç ve yoğunluk açısından diğer yer benzeri gezegenlerden mars'a göre yaklaşık 100 kat daha büyük, venüs'e göre ise yaklaşık 100 kat daha küçük bir gaz kütlesini ifade eder
ancak bileşim açısından bu iki gezegenin atmosferlerinden çok farklı olduğu gibi, güneş sistemi içinde de eşsizdir
atmosfer basıncı
atmosfer basıncı havanın ağırlığının bir sonucudur
dolayısıyla yere ve zamana göre değişir
atmosfer basıncı 5 km'de yaklaşık %50 azalır
yer çekimi nedeniyle bu gaz kütlesinin bir ağırlığı vardır ve gezegen yüzeyine doğru alçaldıkça artan bir basınç yaratır
basınç, normal atmosferde, 0 °c'de, 760 mm'lik bir cıva sütununun yarattığı basınca eşittir
atmosferin toplam kütlesinin yaklaşık 5,1×1015 ton olduğu sanılmaktadır; bu da dünya'nın toplam kütlesinin milyonda birinden daha azdır
bileşimi
atmosfer renksiz, kokusuz, tatsız, çok hızlı hareket edebilen, akışkan, elastik, sıkıştırılabilir, sonsuz genleşmeye sahip ısı geçirgenliği zayıf ve titreşimleri belli bir hızda ileten bir yapıya sahiptir
tam olarak yüksekliği saptanamamıştır
"homojen atmosfer" olarak isimlendirilen ve yoğunluğun hemen hemen aynı olduğu alt bölümün yüksekliği 8 km civarındadır
bu seviyeden sonra yoğunluk yükseklikle azalır ve seyrek gaz kütleleri şekline dönüşerek uzay boşluğuna kadar uzanır ki bu bölge de "heterojen atmosfer" olarak isimlendirilir
belirgin olan bir şey; atmosferin üst seviyesinin 30 km civarında son bulduğudur
bu seviyeden sonra da hava bulunduğunu söylemek doğrudur fakat bu bölümün meteoroloji ile bir ilişkisi yoktur
şöyle ki 80 km yukarıda güneş ışınlarını yansıtabilecek kadar hava, 300 km yukarıda meteorların atmosfere girişinde sürtünme nedeniyle ışık verebilmesi ve hatta 600 km yukarıda aurora'ların gözlenmesi buralarda da az da olsa atmosferin olduğu yönünde ipuçları vermektedir
atmosferin yeryüzüne yakın katmanlarının yüzde 78'i azot, yüzde 21’i de oksijenden oluşur
yüzde 1'i ise su buharı, argon, karbondioksit, neon, helyum, metan, kripton, hidrojen, ozon ve ksenon elementlerinden oluşur
bunlara toz ve duman gibi maddeler de katılır
100 km yükseğe kadar azot-oksijen oranında önemli bir değişiklik olmaz, yalnızca 20-30 km arasındaki yüksekliklerde bir ozon yoğunlaşması gözlenir
bu ozon katmanının önemli bir işlevi vardır
çünkü güneş'ten gelen morötesi ışınların büyük bir bölümü bu katman tarafından süzülür
ama buradaki ozon hem miktar, hem de yüzde olarak çok fazla değildir
100 km’nin üzerinde hızlı bir sıcaklık düşmesi gözlenir
buradaki gazlar artık çok ince katmanlar biçimindedir
daha çok da hafif gazlar bulunur
bu gazlar morötesi ışınların etkisiyle ayrışır ve böylece burada oksijen serbest atomlar halinde bulunur
işıl ayrışma denen bu olay 200 km yükseklikte daha da yüksek bir düzeye çıkar
su buharı, yer ve zamana göre değişen biçimde, atmosferin alt katmanlarına karışmış olarak bulunur ve yaklaşık 10-15 km yükseklikten sonra azalmaya başlar
yeryüzünün iklim ve meteoroloji koşulları üstünde bu su buharının önemli bir rolü vardır, çünkü bulutlara asılı olan su buharı yağış olarak yeryüzüne düşer
heterosfer
yeryüzeyinden 100 km yükseklikten itibaren atmosferin bileşim açısından bu türdeş yapısı kaybolmaya başlar
bu nedenle 'heterosfer' adı verilen ve atmosferin son derece seyrek olduğu bu alanlarda, hareketlilik az olduğu için, gazlar uzun dönemde moleküler ağırlıklarına göre alçaktan yükseğe doğru hafife gidecek şekilde tabakalanma eğilimindedir
güneş ışınlarının iyonize edici etkisinin güçlü hissedildiği bu bölgelerde, fotokimyasal etkinlikler de giderek önemli hale gelir, ve atmosfer bileşimini etkiler
600-1,500 km arasında atmosferdeki oksijenin yerini, güneş'teki lekelerin durumuna göre değişen bir biçimde, helyum alır, bunun üstünde de bir hidrojen katmanı bulunur
onun için burada yerküreyi çepeçevre saran bir hidrojen tacından söz edilebilir
yüksek enerjili güneş ışınlarının etkisi ile hızlandırılan bu hafif atomlar, yerkürenin kütle çekiminden kurtularak uzaya kaçarlar
eksilen hidrojenin yerini fotokimyasal etkilerle yüksek atmosfer katmanlarındaki su moleküllerinin parçalanması sonucunda ortaya çıkan hidrojen alır
bu nedenle hidrojen kaybı gezegenin değerli su kütlesinin kaybı anlamına gelmektedir
ozon tabakasının tahribatı sonucunda, fotokimyasal etkinliklerin atmosferin su buharından zengin olduğu alçak tabakalarına doğru inmesi bu yönden de tehlike yaratmaktadır
yıldızların atmosferleri
yıldızların geniş atmosferleri vardır
işık yuvarı, renk yuvarı ve geçiş bölgesiyle başlayan yıldız atmosferleri, korona, güneş rüzgârı ve heliosferle gelişerek gezegenlerarası uzayın derinliklerinde heliopause ile son bulurlar
mesela güneş'in atmosferin takriben %73 kadarı hidrojenden, %25'i helyumdan oluşur
atmosfer, elementlerin iyonize olmuş plazmalarıyla güneş rüzgârı ve güneş fırtınası şeklinde güneş sistemi'ndeki diğer gök cisimlerinin atmosferlerini etkiler
</text></doc>
<docno>214945</docno>
<text>
hava
hava; dünya'yı çevreleyen, çoğunluğu azot ve oksijenden müteşekkil, renksiz ve kokusuz gaz kütlesi
hava tüm canlılar için hayati öneme sahiptir
hayvanlar, bitkiler ve insanlar havasız bir ortamda yaşayamazlar
yerküreyi saran gaz kütlesine atmosfer adı verilmektedir
atmosferdeki hava tabakasının kalınlığı 150 km'dir
atmosferin diğer adı da hava küredir
bunun sadece 12km'si canlıların yaşamasına elverişlidir
yeryüzünden uzaklaştıkça hava tabakasının yoğunluğu azalır
atmosfer, yerkürenin etrafında adeta düzenleyici ve koruyucu bir örtü şeklindedir
havada bulunan gazlar üç grupta toplanır:
kuru havayı oluşturan temel gazlar:
</text></doc>
<docno>218028</docno>
<text>
yerküre
yerküre, dünya gezegenidir ve genelde yapısı ile ilgili konularda kullanılır
yerbilim (jeoloji) çalışmaları ile yapısı anlaşılmaya çalışılan yerküre’ye ait bilgilerin çoğu, sismik dalgaların incelenmesi sayesinde elde ediliyor
depremler sonucu oluşan doğal oluşan veya bilim adamlarının oluşturduğu yapay sismik dalgaların, farklı yapılardaki katmanlarda farklı davrandıkları biliniyor
yerküre içinde hareket eden bu dalgaların davranışlarının incelenmesi sonucunda yerküre’nin iç yapısı anlaşılabiliyor
yerküre'nin merkezinde katı haldeki nikel ve demirden oluşan iç çekirdek bulunuyor
bu çekirdeği çevreleyen dış çekirdek ise, içindeki kükürt ve oksijen nedeniyle ergime noktası düştüğü için sıvı halde bulunan nikel ve demirden oluşuyor
4.5 milyar yıldır soğumasına karşın hala çok sıcak olan çekirdek, yerküre'nin manyetik alanının oluşmasındaki etken
daha sonra gelen ve alt manto ve üst manto diye ikiye ayrılan manto ise, kısmen ya da tümüyle eriyik durumdaki kayaçlardan oluşan magmayı içeriyor
demir, magnezyum, silikon ve oksijence zengin mineralleri içeren manto’dan sonra, bu katmanların en incesi olan ve okyanuslar ile kıtaları barındıran yerkabuğu bulunuyor
oksijen ve silikonca zengin yerkabuğu’nda, okyanus tabanlarını oluşturan bazalt, en çok bulunan kayaç
kıtalardan oluşan kabuk kısmı ise bazalt ile daha az yoğun olan granit, kumtaşı, kireç taşı gibi kayaçları barındırıyor
yer'in içi, diğer gezegenler gibi, kimyasal olarak tabakalardan oluşur
yer'in silikattan oluşmuş bir kabuğu, yüksek viskoziteli bir mantosu, akışkan bir dış çekirdeği ve katı halde bir iç çekirdeği vardır
yer'in kütlesi ve hacmi günümüzde oldukça duyarlı olarak bilinmektedir
buna dayanarak yoğunluğunun 5,51 g/cm3 olduğu hesaplanabilir
yerkürenin derinliklerinde yüksek basıncın yol açtığı sıkışma hesaba katıldığında, bu değerin sıkışmamış halde 4 g/cm3 civarında bir yoğunluğa denk gelebileceği tahmin edilir
sismik veriler, ses dalgalarının yerküre derinliklerinde iletilme hızlarına dayanarak, kürenin değişik noktalarındaki madde yoğunluklarının birbirine oranlarını belirlemeye yardımcı olmuştur
bu bilgilerin birleştirilmesi sonucunda yer'in iç yapısına ilişkin güvenilir bir model ortaya konabilmiştir
yer katmanlarının hangi kimyasal bileşenlerden oluştuğu ve fiziksel özellikleri, doğrudan gözlemlere dayanmayan, ancak, sismik verilere dayanan yoğunluk ölçümleri, elementlerin evrende dağılım oranları, gök taşlarından elde edilen veriler, yer kabuğu ve nadiren manto kaynaklı örneklerin analizi, ve olası bileşiklerin fiziksel özelliklerine ait laboratuar verilerinin bir bütün halinde göz önünde tutulması ile varılan yaklaşık bir tahmine göre belirlenebilmektedir
çekirdek
sismik dalgaların izlenmesi, yer yüzeyinden 2900 km derinlikte ani bir yoğunluk artışına işaret eder
bu, 3470 km yarıçapında bir metal çekirdeğin varlığı ile açıklanmaktadır
daha da derinde, 1250 km yarıçapında ve 'iç çekirdek' olarak adlandırılan daha yoğun bir tabaka bulunur
s dalgalarının çekirdek-manto sınırında kesintiye uğraması, en azından dış çekirdeğin, bu tür dalgaların ilerleyemeyeceği sıvı bir yapıya sahip olduğunu düşündürmektedir
yer'in manyetik alanı da bu düşünceyi destekler özelliktedir
iç çekirdeğin ise katı yapıda olduğu sanılmaktadır
modeller, iç çekirdeğin sıcaklığının 5100 °c, basıncının ise merkezde 4 milyon atmosfer civarında olduğu varsayımına dayanır
iç çekirdeğin büyük ölçüde demir ve nikelden oluştuğu, bu bileşenlerin, yüksek basıncın ergime sıcaklığını yükseltmesi nedeniyle katı halde bulunacağı ve yoğunluğun 13,6 g/cm³ civarında olacağı tahmin edilmektedir
dış çekirdek ise, demir ve nikele ek olarak oksijen ve kükürt içerir
bu ek bileşenler, bu katmanın yoğunluğunu düşürürken (en dışta 10 g/cm³, en içte 12,3 g/cm³) aynı zamanda metallerin ergime sıcaklığını düşürerek, iç çekirdeğe göre daha düşük basınç ve sıcaklık altında sıvı bir ortam yaratılmasına neden olurlar
manto
manto, yerkabuğu ile çekirdek arasında kalan kısımdır
yer kabuğunun en ince olduğu okyanus tabanlarında 5 km, en kalın olduğu büyük dağ sıralarının altında ise 70 km derinlikte başlar ve 2900 km
derinliğe kadar devam eder
yer kürenin toplam hacminin %82'den fazlasını, kütlesinin ise %67'sini oluşturur
çekirdekte bulunan demir, nikel, oksijen ve kükürte ek olarak magnezyum, alüminyum ve silisyum içerir, ve büyük kısmı, bu elementlerin çeşitli şekillerde kombinasyonlarından oluşmuş kayaç yapıda bileşiklerden oluşur
yer kabuğundan farklı olarak bu minerallerin demir ve magnezyum içeriği, silisyum ve alüminyum içeriğine oranla çok daha fazladır
manto katmanının yoğunluğu, yüzeyden derine doğru artarak 3,3 g/cm³'ten 6 g/cm³'e kadar değişir ve ortalama 4,5 g/cm³ kadardır
sıcaklığı, çekirdek ile komşu alanlarda 4000 °c kadar yüksek, yer yüzeyine en yakın olduğu okyanus tabanlarında ise 100 °c kadar düşük olabilir
ancak, manto tabakasının tüm derinliği boyunca genel olarak katı halde bulunduğu sanılmaktadır
mantonun yer kabuğuna komşu çok ince bir kısmı dışında plastik özellikler gösteren bu katı, belli bir akışkanlık derecesi ile, yavaş bir konveksiyon hareketi gösterir, bu yolla yerkürenin derinliklerindeki sıcak materyel yavaşça yüzeye doğru çıkarak ısının yüzeye aktarılmasını sağlar
yer kabuğunun hareketlerinin ve sonuçta levha tektoniği etkinliğinin sürdürülmesini sağlayan güç, bu akımlardan kaynaklanır
mantonun akışkanlığı, beklenenin tersine, sıcaklıkların daha yüksek olduğu derin tabakalarda yüzeye göre daha azdır
bunun nedeni derinlerdeki yüksek basınç altında mineral bileşikliklerin ergime sıcaklıklarının ortam sıcaklığına oranla çok yüksekte kalmasıdır
700-2900 km derinlikler arasında kalan 'alt manto' bu durumdadır
700 kilometrenin üzerinde kalan 'üst manto' ise, sismik dalgaları belirgin derecede yavaş iletmesinden anlaşıldığı gibi, daha akışkan yapıdadır ve bu nedenle "astenosfer" -zayıf küre, güçsüz küre- olarak adlandırılır
bu bölgedeki 1000 - 1300 °c arasındaki sıcaklıklar, kayaç bileşiklerinin ergime sıcaklığına çok yakındır ve üst manto materyeli sıvı hale geçme sınırına çok daha yakın bulunur
günümüzde, astenosfer tabakasının en fazla 400 km derine kadar indiği, 400-700 km arasının ise 'geçiş bölgesi' olarak adlandırılması gerektiği kanısı yaygınlaşmaktadır
mantonun, kalınlığı okyanus tabanlarında birkaç kilometre ile kıta tabanlarında 70 kilometre arasında değişen en dış tabakası düşük sıcaklığı nedeniyle sert ve kırılgan bir katı yapısındadır ve yer kabuğu ile bütünleşmiş biçimde "litosfer"=taş küreyi oluşturur
manto içerisinde yerel sıcaklığın o bölgedeki bileşenlerin ergime sıcaklığından daha yüksek olduğu sınırlı alanlar, magma olarak adlandırılan sıvı ortamı içerirler ve volkanik etkinliklerden sorumlu tutulurlar
yer kabuğu
yer kürenin en dış katmanıdır
yer kürenin toplam hacminin % 2'den azını, kütlesinin ise yüzde 4'ünü oluşturur
daha derin tabakalara oranla düşük yoğunlukta ve katı yapıdadır
manto katmanının en dış bölümü ile birlikte taş küreyi oluşturarak, derindeki nisbeten akışkan astenosfer tabakası üzerinde yüzercesine hareket eder
yer kabuğunun okyanus tabanlarında kalan kısmı oldukça ince (5-10 km), kıtalardaki kısmı ise daha kalındır (30-70 km)
yer kabuğu yoğunluğunun okyanus tabanlarında daha yüksek (3,2 g/cm³, kıtalarda ise daha düşük (2,7 - 3 g/cm³) olduğu bilinmektedir
bu farklılıklar nedeniyle, 'okyanus kabuğu' (ya da 'okyanusal kabuk') ve 'kıta kabuğu' ('kıtasal kabuk') şeklinde iki ayrı tanım yerleşmiştir
bakın:
</text></doc>
<docno>57080</docno>
<text>
küresel ısınma
küresel ısınma, başlıcası atmosfere salınan gazların neden olduğu düşünülen sera etkisinin sonucunda, dünya üzerinde yıl boyunca kara, deniz ve havada ölçülen ortalama sıcaklıklarda görülen artışa verilen isimdir
iklim sistemi içsel ve insani etkiler, güneş'in periyodik aktiviteleri ve sera gazları, vb
nedenlerden etkilenmektedir
günümüzde iklimbilimciler (klimatolog) küresel ısınma konusunda hemfikirdirler
bu değişimin detaylı nedenleri açık bir araştırma alanıdır ama bilimsel çoğunluk sera gazlarının son zamanlardaki sıcaklık artışının başlıca nedeni olduğunu belirtmektedir
tarihçe
küresel ısınma 50 yıldır saptanabilir duruma gelmiş ve önem kazanmıştır
dünya'nın atmosfere yakın yüzeyinin ortalama sıcaklığı 20. yüzyılda 0.6 (± 0.2) °c artmıştır
iklim değişimi üzerindeki yaygın bilimsel görüş, "son 50 yılda sıcaklık artışının insan hayatı üzerinde fark edilebilir etkiler oluşturduğu" yönündedir
ölçümlere göre 1860-1900 yılları arasında, denizde ve karadaki küresel sıcaklık her ikisinde de 0,75 °c yükseldi
1979'dan beri kara sıcaklığı deniz sıcaklığının iki katı hızla yükseldi(0.13 °c/onyıl karşın 0.25 °c/onyıl)
uydudan yapılan sıcaklık ölçümlerine göre alt troposferdeki sıcaklık 1979'dan beri, her on yıllık dilimde, 0.12 ile 0.22 °c arasında yükselmiştir
sıcaklıkların, 1850'den önceki 1000 ile 2000 yıllık dönemler boyunca, orta çağ ilıman dönemi ve küçük buz çağı gibi kısmi dalgalanmalar dışında, nispeten kararlı bir seyir izlediğine inanılmaktadır
nasa'nın hesaplamalarına göre, güvenilir ölçümlerin yapılabildiği 1800'lerden beri 2005 yılı, 1998'i geçerek, en sıcak yıl olmuştur
dünya meteoroloji organizasyonu ve bk iklim araştırma biriminin hesaplamalarına göre ise 2005, 1998 yılının ardından hala ikinci sıradadır
teori ve mekanizmalar
bir teoriye göre 1960'lı yıllarda keşfedilen gama-ışın patlamaları küresel ısınmaya neden oluyor olabilir
bu patlama ışımalarının çok yüksek enerji ve radyasyon yayarak güneş sistemimizi ve yakın uzayımızı etkilediğine inanılmaktadır
gamma işıması patlamalarının etkisiyle daha da ısınmakta olan dünya iç çekirdeğinin "iç çekirdek kaynaklı gazların" atmosfere çıkışını arttırdığına inanılmaktadır.(kaynak?)
küresel ısınmaya, atmosferde artan sera gazlarının neden olduğu düşünülmektedir
karbondioksit, su buharı, metan gibi bazı gazların, güneşten gelen radyasyonun bir yandan dış uzaya yansımasını önleyerek ve diğer yandan da bu radyasyondaki ısıyı soğurarak yerkürenin fazlaca ısınmasına yol açtığı düşünülmektedir
yerküre, güneş'ten gelen kısa dalgalı ışınımın bir bölümünü yeryüzünde, bir bölümünü alt atmosferde emer
güneş ışınımın bir bölümü ise, emilme gerçekleşmeden, yüzeyden ve atmosferden yansıyarak uzaya kaçar
yüzeyde ve troposferde tutulan enerji, atmosfer ve okyanus dolaşımıyla yeryüzüne dağılır ve uzun dalgalı yer ışınımı olarak atmosfere geri verilir
yeryüzünden salınan uzun dalgalı ışınımın önemli bir bölümü, yine atmosfer tarafından emilir ve daha az güneş enerjisi alan yüksek enlemlerde ve düşük sıcaklıklarda salınır
atmosfer'deki gazların gelen güneş ışınımına karşı geçirgen, buna karşılık geri salınan uzun dalgalı yer ışınımına karşı çok daha az geçirgen olması nedeniyle yerküre’nin beklenenden daha fazla ısınmasını sağlayan ve ısı dengesini düzenleyen bu doğal süreç sera etkisi olarak adlandırılmaktadır
su buharı dışındaki sera gazları, bağımsız değişken olarak küresel ısınma üzerinde aktif bir etki yaratabilirler
örneğin karbondioksit, jeolojik evrimin doğal uzantısı olan volkanik etkinlikler sonucu ya da insanlar tarafından fosil yakıtların yakılmasıyla yoğun olarak atmosfere salınabilir
bu durum, gezegenin ortalama ısısından bağımsız olarak ortaya çıkabilen ve ortalama ısının artması sonucunu doğuran bir etken işlevi görür
bugün bilim çevrelerinde küresel ısınmada baş sorumlunun karbondioksit oranının artması olduğuna inanılmaktadır
her ne kadar atmosferdeki karbondioksit,
küresel ısınmada su buharı ve bulutların rolü; su buharı, diğer sera gazlarından farklı olarak güneşten gelen radyasyonun şiddetine ve gezegenin ortalama ısısına bağlı bir değişkendir
dolayısıyla küresel ısınma konusunda pasif etkiye sahiptir
küresel ısınmayla gezegen yüzeyindeki ortalama ısının artması, buharlaşmanın artmasına yol açacaktır
bu ise atmosferde daha fazla su buharı oluşmasına yol açar
su buharı küresel ısınmayı pozitif feedback ile artırırken, bulutlar ise güneşten gelen radyasyonun bir bölümünü dış uzaya yansıtır, bir bölümünü soğurarak ısınırlar, bir bölümünü de yeryüzüne geçirirler
litosfer ve hidrosfere ulaşan bu radyasyonun da bir bölümü soğurularak ısınmaya yol açarken bir bölümü dış uzaya yansır
öngörüler ve feedback mekanizmaları
küresel ısınma sonucu kutuplar ve yakın bölgelerinde buzlar eridikçe yerlerini kara veya sular almaktadır
kara ve suların kar ve buza oranla daha az yansıtıcı olması güneş ışınımı emilimini arttırmakta ve dolayısıyla ısınmanın daha fazla artmasına yol açmaktadır
(ice-albedo feedback)
küresel ısınma için en kötü senaryolar feedback mekanizmaları ile ortaya çıkması muhtemel sonuçlar olarak görülmelidr
pozitif feedback olarak nitelendirilen bu mekanizmaların işleyişinde küresel ısınma, bir takım yeni risk faktörlerinin ve mekanizmaların açığa çıkışını hızlandırmaktadır
küresel ısınma örneğin kutup bölgelerinde ve grönland'da buz tabakasının erimesi güneş ışınlarının daha fazla emilmesini sağlarken, sibirya'da buzlu göl ve bataklıklarda hapsedilmiş, co2'den 20 kat daha etkili metanın açığa çıkmasını sağlar
yine iklim düzensizliği ve kuraklık, bazı bölgelerde önemli bir karbon yakalayıcası olan orman örtüsünü yok edebilir, denizlerin ısınması deniz dibinde depolanmış olan metan hidratın atmosfere karışmasına yol açabilir
küresel ısınmanın sonuçları
alerjiye etkisi
2011 ocak ayı içerisinde yayımlanan bir çalışma, küresel ısınmanın bitkilerde polen dönemini uzattığını ortaya koydu
kuzey amerika’da yapılan bu çalışmaya göre ambrosia bitkisinin polen dönemi kuzey bölgelere doğru ilerledikçe ciddi bir şekilde uzuyor
bu durumun başka bitki türlerinde de geçerli olduğunu işaret eden birçok çalışma mevcut fakat bu tip kapsamlı sonuçlar henüz ambrosia ile sınırlıdır
şubat 2007 tarihli bm raporu
konu ile ilgili birleşmiş milletler raporu, fransa'nın başkenti paris'te açıklanmıştır
raporda küresel sıcaklık artışının olası etkileri aşağıdaki biçimde özetlenmektedir
kuzey amerika'da kum fırtınaları tarımı yok edecek
deniz seviyeleri yükselecek
peru'da 10 milyon kişi su sıkıntısı çekecek
mercan kayalıkları yok olacak
gezegendeki canlı türlerinin yüzde 30'u yok olma tehlikesiyle karşı karşıya kalacak
deniz seviyesi ortalaması 70 metre olacak
dünyanın yiyecek stokları tükenecek
yüz milyonlarca insan uygun iklim koşullarında yaşamak umuduyla göç yollarına düşecek
yeni fırsatlar ve ülkelerin yaklaşımı
küresel ısınma “sayesinde” erimeye başlayan buzullar bu güne kadar geçilmez sanılan deniz yollarını ve kara parçalarını ulaşıma ve erişime açmaktadır
madenler ve petrol
öncelikle kanada ve rusya, bir ölçüde de abd ve danimarka şimdiye kadar -50°’ye varan aşırı soğuklar nedeniyle kullanamadıkları birkaç milyon kilometre karelik alanı kullanıma açıyorlar
altın, gümüş, petrol, doğal gaz, kurşun, elmas, çinko kaynayan bu bölgenin yeraltı zenginlikleri kuzey kutbu’na kıyısı olan ülkeler için son derecede önemli bir gelir kaynağı olacak
birçok maden için dünya rezervlerinin üçte birinin bu bölgede bulunduğunu söyleyebiliriz
meselâ rusya’nın sibirya’daki kömür, petrol ve doğal gaz yatakları enerji karşılığı olarak dünya rezervlerinin %30’unu teşkil ediyor
strateji
panama kanalı abd deniz kuvvetlerinin ve amerikan ticaret filosunun yumuşak karnı
bu kanalın işlemesine mani olabilecek bir deniz kazası veya terörist saldırı hem deniz kuvvetlerinin ikiye bölünmesine hem de iki okyanus arasındaki ticaretin kilitlenmesine yol açabilir
ayrıca panama kanalının genişliği (ya da darlığı) nimitz sınıfı uçak gemilerinin bu su yolunu kullanmasına engel
gene aynı sebeple panamax denen boyutlardaki ticaret gemileri ile taşımacılık yapmak zorunda abd ile ticaret yapan ülkeler
panamax gemiler sadece 4500 konteynır taşırken post-panamax denen gemiler 12 bin konteynır taşıyarak maliyeti düşürebiliyorlar
kısalan ticaret yolları
eriyen buzlar sayesinde batı avrupa, doğu asya ve kuzey amerika limanları yaklaşık 5000 ile 15 000 km kadar birbirlerine yaklaşacaktır
3000-4000 konteynır taşıyabilen bir yük gemisinin günlük maliyetinin 10 bin dolar olduğunu dikkate alınırsa bu çok önemli bir kazançtır·
olası çözümler ve alınabilecek önlemler
sera gazı salımını kontrol edecek günlük hayattaki bazı önlemler şöyle sıralanıyor:
küresel ısınma karşıtlığı
küresel ısıma karşıtlığı, toplumda yer etmiş olan küresel ısınma olgusunun antitezi olarak kabul edilir
bazı bilim adamları küresel ısınmanın bir mitten ibaret olduğunu ve yer küredeki sıcaklık artışının sanıldığının aksine tek sorumlusunun insan olamayabileceğini belirtirler
küresel ısınma karşıtları, küresel ısınmanın büyük devletler için yeni bir gelir kaynağı olabilecek "iklim vergisi" gibi kazançlar için toplumda küresel ısınma endişesi olduşturduğunu düşünürken, bazı karşıtlar da abd ve ingiliz toplumunda artan küresel ısınma endişesinin bilinçli olarak halka aşılandığını, asıl amacın bundan 50 yıl sonra ülkelerinde çöl fırtınaları esmemesi durumunda siyasileri dünyayı kurtaran kişiler gibi göstermek olduğunu belirtirler
</text></doc>
<docno>117316</docno>
<text>
lehmann süreksizliği
yer bilimlerinde süreksizlikler bir yapıyı diğerinden ayıran sınırlar olarak tanımlanabilir.süreksizlikler yerküre içinde katmanları birbirinden ayıran sınırlar olduğu gibi taş veya kaya gibi daha küçük ölçekteki yapılarda da görülebilir.dış çekirdek ile iç çekirdek arasında adını sismolog inge lehman'dan alan lehman süreksizliği vardır
1.kıtasal kabuk
2.denizel kabuk
3.üst manto
4.alt manto
5.dış yerçekirdek
6.iç yerçekirdek
a.mohorovicic süreksizliği
b.wiechert-gutenberg süreksizliği
c.lehman süreksizliği
mohorovičić süreksizliği (diskontinuität) nedir?
yerkürenin yapısı, en önemli halkalar :
yerkabuğu : 0-40 km
yukarı manto : 40-410 km
geçiş zonu : 410-660 km
alt manto : 660-2900 km
dış çekirdek : 2900-5100 km
iç çekirdek : 5100-6371 km
lehman süreksizliği nedir ?
yerkürenin içerisinde farklı ortamları ayıran süreksizliklerden biridir
l-süreksizliği olarakta bilinir
danimarkalı jeodet ve sismolog inge lehmann tarafından bulunmuştur
yerkürenin 190-250 km derinliğinde ortalama 210 km derinlikte gözlemlenir
doğası ve oluşumu hakkında çeşitli görüşler vardır
bazı araştırmacılara göre sismik anisotropi değişimiyle beraber gelen mekanik bir sınır tabakası olabilir, diğer bazı araştırmacılıara göre ise astenosferin alt sınırında l-süreksizliği olarak gözlemlenir
bazı literaturda lehmann-süreksizliği kavramı, yerkürenin iç çekirdeği inge lehmann tarafından keşfediği için yerkürenin iç çekirdeği ile dış çekirdeği arasındaki sınır anlamında kullanılmaktadır
</text></doc>