<docno>102115</docno>
<text>
portekiz coğrafi keşifleri
portekiz coğrafi keşifleri (1415-1542), 15. ve 16. yüzyılda portekizliler tarafından dünya çapında özellikle denizde yapılan coğrafi keşifleri tanımlar
bu dönemde portekiz, afrika kıtasının etrafını ümit burnu yoluyla dolanıp hindistan’a giden doğu yolunu keşfetmiş, bu sayede güneydoğu asya’nın neredeyse tamamıyla temas kurmuş, afrika’nın bazı bölgelerini sömürgeleştirmiş, brezilya’yı keşfetmiş ve çin’e, avrupa’dan giden ilk ticari ve diplomatik elçileri göndermiştir
coğrafi keşiflerin nedenleri
portekiz’in uzun sahil şeridi, çok sayıdaki liman kenti ve uzun nehirleri bu ülkeden çok sayıda denizcinin yetişmesine uygun bir ortam sağlamıştır
avrupa’nın güneybatısında bulunan bu denizci millet orta çağ boyunca coğrafi keşiflerde öncü roller üstlenmiştir
portekizli tacirler ülkelerinin konumu yüzünden ticari ağlarını kara yoluyla genişletemeyeceklerini anladıklardan dolayı denizciliğe büyük önem verecek ve bu şekilde ingiltere, flandre, italya ve hansa birliği kentleriyle deniz ticaretine başlayacaklardır
bağımsızlıklarını uzun süren kanlı savaşlardan sonra kazanan portekizliler, egemenliklerini genişletecekleri sömürgeler aramış ve ilk girişimleri afrika’da olmuştur
kuzey afrika’da müslüman berberilerin bulunması burada yapılan sömürge savaşının hristiyanlık adına yapılan kutsal bir savaş kisvesi altında gerçekleştirilmesine imkan tanımıştır
coğrafi keşiflerin zorunluluğun en önemli nedeni çok pahalı olan doğu ticaret yollarıydı
bu ticaret yolları akdeniz'de güçlü italyan cumhuriyetleri olan venedik ve cenova tarafından ele geçirilmişti
kara yolu ise osmanlı imparatorluğu'nun güçlenmesiyle birlikte kapanmıştı
o dönemde en kâr getiren ticari ürünler olan baharat ve ipek ancak doğudan getirilebiliyordu ve baharatlar özellikle tıp alanında avrupa’da çok aranan ham maddelerdi
portekiz ekonomisi, müslüman devletlerle olan komşuluk durumundan oldukça faydalanmıştı
gelişkin bir para ekonomisi kurulmuş, kırdaki ve şehirdeki işçiler ücretlerini mal karşılığı olarak değil para karşılığında alıyorlardı
tarımda iş bölümü yaygınlaşmıştı; buğday fas’dan ithal edilirken, önceden buğday ekilen tarlalara üzüm, zeytin veya şeker pancarı ekimi yapılıyordu
portekiz, müslüman ülkelerle yoğun ticari ilişkileri sayesinde farklı kültürlere ve bilimsel deneyimlere açık haldeydi
bu sayede özellikle başkent lizbon, kozmopolitan bir şehir görünümündeydi
bu sayede dönemin en uzman matematikçileri, deniz bilimcileri ve mühendisleri portekiz’de bulunmayı tercih ediyordu
portekiz yönetimi de bu bilimsel gelişme ortamını destekleyerek araştırma merkezleri açmıştı
portekizli ve yabancı uzmanlar matematik, haritacılık ve denizcilik alanında önemli gelişmelere portekiz’de adım atacaklardır
portekiz denizbilimi
sık çıkılan seyahatler ve keşif gezileri sayesinde portekizli denizciler ve kaptanlar denizcilikte hızla ilerleyecek ve aralarından dönemin en iyi astronomlarını, matematikçilerini ve haritacılarını çıkaracaklardır
dönemin en öne çıkan bilim adamları arasında pedro nunes ile joão de castro sayılabilir
gemiler
15. yüzyıla kadar portekizliler, sadece iç denizlere göre tasarlanmış olan gemilerle kıyılardan ayrılmadan keşif yapabiliyordu
barka adı verilen bu gemiler küçük ve dayanaksızdı, tek mendirekli ve sabit kare şeklindeki yelkeniyle manevra kabiliyeti oldukça sınırlı bir ulaşım aracıydı
özellikle güçlü rüzgârların bulunduğu okyanus yolculukları için uygun değildi
bu gemilerle ancak sınırlı keşifler yapılmış ve madeira adaları ile azorlar keşfedilebilmişti
ayrıca afrka kıtasında günümüzde moritanya olarak bilinen bölgeye kadar gidilebilmişti
portekiz’in coğrafi keşifleri yapmasını sağlayan en önemli gelişme karavela olarak bilinen geminin tasarlanıp üretilmesi oldu
bu gemilerin tasarımları balıkçılar tarafından kullanılan kayıklardan alınmıştır; yön vermesi daha kolay olan bu gemiler 50 ile 160 ton ağırlığında ve 1 ile 3 mendirekliydi
ayrıca her türlü rüzgârda ilerlemeyi sağlayan üçgen tip yelkene sahipti
geminin mürettebat ve yük kapasitesinin sınırlı olması bir sorun yaratsa da başarısına gölge düşüren bir etken değildi
okyanus ötesi yolculukların başlamasıyla birlikte daha büyük gemiler de imal edilmeye başlandı
önceleri ticaret gemileri olarak tasarlanan ve büyük gemi anlamındaki “nau” ismiyle anılan bu büyük gemiler kıyılardaki korsanlık yüzünden donanmada da kullanılmaya başlandı
gemilere top kullanımı için küçük pencereler açıldı
ayrıca zaman içinde geliştirilen bu model gemiler yıllar içinde 200 tonluk yük kapasitesini 500 tona çıkardı
kozmografi
13. yüzyılda yıldızlarla yön bulma bilinse de daha çok güneş'in konumuna göre yön bulma kullanılıyordu
yıldızlara göre yön bulmakta portekizliler de tüm avrupalılar gibi araplardan öğrendikleri teknikleri kullanıyor, astrolob ile kuadrant sayesinde yön buluyorlardı
ayrıca güneş'in yüksekliği ile yıldızların konumu ölçmeye yarayan ve jacob’un asası adını verdikleri ilkel bir sekstant kullanıyorlardı
ayrıca güney yarıküre'de keşifler başladığında yıldızların konumu değiştiğinden dolayı buna göre yön bulmayı başaran ilk portekizliler 1471 yılında joão de santarém ve pedro escobar oldu
ancak elbette yön tayininde ve koordinatlarda sürekli olarak düzeltmelerin yapılması gerekiyordu
potekizli denizciler sonraları astronomiyle ilgili tablolar oluşturdular ve okyanus yolculuklarında kullanılmak üzere hassas ölçüm aletleri tasarlamışlardır
denizcilikte çığır açan bu tablolar sayesinde portekizli kaptanlar artık sadece enlem değil boylamlarını da doğru hesaplayabilmekteydiler
1496 yılında astronom abraham zacuto tarafından kaleme alınan almanach perpetuum adlı tablo kitabı vasco de gama ile pedro alvares cabral tarafından da kullanılacaktır
denizcilik teknikleri
portekizliler, kıyılar boyunca yaptıkları keşiflerin yanı sıra okyanusa doğru da seferlere çıkarlar ve bu sayede meteorolojik ve denizin durumuyla ilgili önemli bilgiler toplarlar
bu sefeler sırasında madeira adaları, azorlar ve sargasso denizi'nin portekizlilerce keşfedildiği bilinmektedir
bu seferler sayesinde okyanusa dair önemli bilgiler ve deneyimler biriktirdiler, bunlar arasında;
haritacılık
prens henrique’in emrindeki haritacılardan önde gelenlerden bir tanesi de katalan haritacı abraham cresques’in oğlu jehuda cresques idi
ayrıca portekizlilerin en eski deniz haritası 1485 yılında pedro reinel tarafından yapılan portolan haritasıdır
haritada batı avrupa’nın bir kısmıyla afrika kıtası gösterilmekte, diogo cão’nun keşiflerine yer verilmektedir
reinel bunun yanı sıra 1504 yılındaki haritasında boylamları ilk kez göstermiş ve ilk kez bir rüzgâr gülünü resmetmiştir
kendisi gibi haritacı olan oğlu jorge reinel ve lopo homem ile beraber bir atlas hazırlamaya başlarlar ve 1519 yılında basılacak olan ve “lopo homem-reinés atlas” olarak bilinen eser oluşturulmuş olur
bu haritacılar zamanlarının en iyi haritacıları olarak değerlendirilmekte olduğu için ispanya kralı v. carlos onların kendisi için çalışmasını istemekteydi
haritacılarına sahip çıkan portekiz kralı i. manuel lopo homem için yazılı bir yetkilendirme çıkartarak tüm portekiz gemilerindeki pusulaların onun tarafından onaylanacağını ve düzeltileceğini bildirerek onu onurlandırıyordu
portekiz haritacılığı ve denizciliğinde önemli bir aşama da batlamyus’un öngördüğü dünya modelinin bir kenara bırakılarak kıtaların coğrafi keşiflere göre resmedilmesi olur
bu konuda öne çıkan kişi ise fernão vaz dourado (c.1520-c.1580) olur
gemici henrique
ülkesinde bulunan uygun ortamı coğrafi keşiflere doğru yönelten kişi tahta çıkan prens henrique oldu
portekizli kaptanlarının emrine neredeyse sınırsız kaynaklar veren prens, onların en son bilgiye ulaşmasını ve teknolojik yenilikleri kullanabilmesi için kurumsal altyapıyı da kurdu
yapılan coğrafi keşiflere mistik bir hava vermek için efsanevi bir şekilde bilinmeyen bir diyarda hüküm süren hristiyan imparator prester john’un ülkesini bulmak ve onunla ittifak yaparak kutsal topraklar'ı türklerin hakimiyetinden kurtarma amacını da dillendirmiştir
hindistan’a ulaşmak için bir güzergah arayışı o öldükten sonra ciddi bir arayış konusunu olmuştur
berberilerle yeniden savaşacak ve ceuta’yı başarıyla savunacaktır
ancak kral i. duarte zamanındaki tanca seferi'nde portekiz ordusu mağlup olacak ve geri çekilmek zorunda kalacaktır
henrique’in kaptanları afrika ve atlantik okyanusu'nu keşfetmeye devam edecekler, 1433 yılında afrika’nın keşfedilmesi için çok önemli bir adım olan batı sahara’daki cabo bojador ("arapçası: abu khatar, korkunun babası") burnu aşılacaktır
afrika’nın derinliklerine ilerlenerek 1434 yılında ilk afrikalı köleler portekiz’e getirilecek ve oldukça kârlı bir ticaret olan köle ticareti başlatılmış olacaktır
1445 yılında senegal ve yeşil burun adaları keşfedilecek ve 1446 yılında sierra leone’ye kadar gidilecektir
keşifler aynı zamanda batıya doğru da genişler, bu seyahatler sırasında portekizli denizciler sargasso denizini ve muhtemelen de nova scotia kıyılarını görmüşlerdir
tordesillas antlaşması
azor adaları'nın ve madeira’nın kolonileştirilmesi sürerken, gine’den gelen altın, portekiz ekonomisinin canlanmasına yol açar
coğrafi keşiflerin ilk meyvelerine bakıldığında gelişen denizcilik bilim alanının ışığında yapılan keşiflerin ekonomik anlamda getirisinin yüksek olduğu anlaşılmıştır
portekiz, afrikalı lakabını alan kral v. afonso döneminde (1443-1481) gine körfezini keşfetmiş ve gabon açıklarındaki st catharine burnuna kadar ilerlemiştir
fas’a düzenli seferler düzenlenmiş ve 1471 yılında tanca ele geçirilmiştir
ii
joão döneminde (1481-1495) gine’deki ticareti korumak amacıyla günümüzde gana’daki elmina kentinin olduğu yere são jorge da mina kalesi inşa edilmiştir
1482 yılında diogo cão kongo’yu keşfedecek ve 1486 yılında bugünkü namibya’da bulunan haç burnu’na ulaşmıştır
1488 yılında bartolomeu dias ümit burnu’nu geçerek hint okyanusu’na açılan yolu bulmuş olur
1492 yılında kristof kolomb’un yeni dünya’yı keşfetmesinden sonra çatışan ispanyol ve portekiz egemenlik alanlarını birbirinden ayırmak için papa vi
alexander araya girecek ve iki ülke arasında imzalanan 7 haziran 1494 tarihli tordesillas antlaşması ile keşfedilen bölgeler ispanya ile portekiz arasında paylaştırılacaktır
buna göre ileride keşfedilecek bölgeler yeşil burun adalarının 370 fersah batısından geçen hayali bir çizgiye göre pay edilmiştir
gizlilik
kolomb’un hindistan zannederek karaya çıktığı yeni dünya ile ilgili kimi iddialar bulunmaktadır
bu iddialardan birisine göre kristof kolomb bir portekiz ajanıdır ve coğrafi keşiflerde daha geride bulunan ispanya’yı hindistan rotasından uzakta tutmak için özellikle batıya doğru yola çıkmıştır
bu iddianın gerçeklik payı sorgulanmakla beraber o dönemde her iki ülke arasında coğrafi keşifler ve haritalar birer devlet sırrı olarak gizlendiği için çok sayıda yanıltıcı bilgi ve belge bulunabilmektedir
ayrıca özellikle portekiz yeni keşfettiği yerlere dair bilgilerin yayılmasını engellemek için büyük bir gizlilikle davranmakta ve yanlış bilginin yayılmasını sağlamaktadır
tarihçiler bu yüzden portekiz keşifleri arasında olan brezilya, afrika kıtasındaki çok sayıdaki yerleşim yerinin ilan edilenin çok öncesinde keşfedildiğini düşünmektedirler
bu keşiflere sargasso denizindeki keşiflerden ötürü kuzey amerika kıyılarını da dahil edenler vardır
iç savaş
krallık deniz aşırı sömürgelerinde gelişmekteyken portekiz’de sorunlar yaşamaya başlar
i. duarte’nin ölümünden sonra başa geçen v. afonso küçük yaşta olduğu için iktidarı kullanan kral naibi coimbra dükü pedro güçlenmekte olan burjuvazinin lehine, asillerin yetkilerini kısmaya çalışır
aristokrasinin muhalefetinin başında olan braganza dükü ise krala yakınlaşarak naibin görevine son vermeye çalışır
iki toplumsal sınıfın çatışması şekline giren çatışma mayıs 1449’de iç savaş boyutlarına ulaşır
iç savaş, alfarrobeira muharebesiyle sona erecek, pedro ise öldürülecektir
iktidarı sağlamlaştıran braganza düklüğü arazilerini o kadar genişletir ki, ülkedeki tüm toprakların üçte biri dükün eline geçer
pedro’nun naipliğinden sonra dış politikada başarısızlıklar yaşanır
kastilya ve aragon ile yapılan mart 1476 toro savaşı kaybedilince 1478 yılında alcantara antlaşması imzalanır ve portekiz’in ispanyol tahtında hak iddialarına son verilmiş olur
sonra tahta gelen ii
joão kastilya ve ingiltere ile iyi ilişkiler sürmeye çalışır ve içinde bulunulan ekonomik iflastan çıkma yolları arar
feodal asillerin muhalefetini ezerek, topraklarına ve mallarına el koymayı planlar
bu yönde kanunlar çıkartmak için 1481 yılında evora’da yargıçlara yetki verir
aristokrasi buna muhalefete kalkkışsa da liderleri braganza dükü 1483 yılında vatana ihanetten idam edilince ve 1484 yılında viseu dükü bizzat kral tarafından bıçaklanarak öldürülünce aristokrasi dağıtılır ve öne çıkan liderler tasfiye edilir
ii
joão iktidarını sağlamlaştırır ve kralın yetkilerini mutlaklaştırır
ondan sonra başa geçen i. manuel iktidara geldiğinde hindistan yolunu tek başına keşfetmiş bir imparatorluğa sahiptir
portekiz asya’da
brezilya’dan afrika’ya, hindistan’dan japonya ve çin’e kadar çok geniş bir bölgeye yayılan portekiz sömürgelerinin sadece bir milyon nüfuslu bir ulus ile başa çıkmak beraberinde çok büyük zorluklar getirmişti
ayrıca en büyük rakip ispanya ile girişilen ölesiye rekabet tüm portekiz keşiflerinin büyük bir gizlilik içerisinde yapılması sonucunu vermişti
her koloni ve her ticaret yolunun ayrı ayrı korunması için sahte belgeler, sahte haritalar düzenlenmişti
bu dönemdeki gizlilik ve sahte belge düzenlenmesi, günümüzde oldukça doğru olarak tanımlanan kaynakların doğruluğu hakkında soru işaretlerinin oluşmasına yol açmıştır
bazı tarihçiler portekizlilerin brezilya ve kuzey amerika kıyılarının varlığını çok önceden bildiğini ve ii
joão’nın tordesillas antlaşmasının imzalanması sırasında portekiz ile ispanya’nın etki bölgelerini ayıran hayali çizginin olabildiğince batıya kaydırılması için ısrar ettiğini iddia ederler
portekiz, aynen ispanya’da olduğu gibi önemli kaptanlarına çıkacakları seferler için verilen özel haritaların kaynağı olan isimli padrão real ana haritayı casa da índia adı verilen yerde saklardı
ne var ki 1755 yılındaki depremden sonra lizbon’u neredeyse yutan yangın sırasında çok sayıda önemli belgeyle bunların da yanmış olabileceği düşünülmektedir
</text></doc>
<docno>78941</docno>
<text>
coğrafi keşifler
coğrafî keşifler, 15. yüzyıl ve 16. yüzyıllarda avrupalılar tarafından yeni ticaret yollarının bulunması amacıyla başlattıkları ve yeni okyanusların ve kıtaların bulunmasıyla gerçekleşmiş olan keşifleri ifade eder
bilimsel bir merak ve yeni ufukların keşfedilmesi duygusu söz konusu olmakla birlikte temelde bu keşifler özellikle 15.yüzyıldan itibaren açık bir şekilde ekonomik nedenlerden kaynaklanmıştır
ilk keşif denemeleri, atlantik okyanusu ve afrika kıyılarına doğru, 14. yüzyılın başlarında fransız ve cenevizli gemiciler tarafından yapılmıştır
kanarya adaları ve azor adaları'nın keşfedilmesi, bu girişimlerin sonucudur
başlıca nedenleri
kristof kolomb (1451-1506), 1492'de amerika kıtası'na ulaştığında, gerçekte hem daha ucuz hem daha kısa yoldan asya'ya ulaşma arayışı içindeydi
çünkü buradan baharat ve benzeri maddeleri ucuz ve hızlı taşımak gibi bir sorun söz konusuydu
portekizli gemici bartolomeu dias'ın ümit burnu'nu bulmasından sonra vasko dö gama, buradan dolaşarak hint okyanusu ve hindistan'a ulaştı
portekizli macellan ve del kano, dünyayı dolaşarak geçtiler ve bunun sonucunda dünyanın yuvarlaklığına dair kesinleştirici sonuçlara ulaşmışlardır
venedikli gezgin marko polo (1254-1324) asya gezilerinin anlatımlarıyla avrupa'nın doğu uygarlıklarını tanımasını sağlamıştır
coğrafi keşiflerin sonuçları
reform ve rönesans hareketlerinin etkileriyle gelişmiş oldukları gibi kendileri de bu hareketlerin gelişimini etkilemişlerdir
bu keşifler sonucunda avrupa yeni kıtalara yayılma ve onların zenginlik kaynaklarını ele geçirme olanağı elde etmiştir
avrupa düşüncesi ve kültürü, evrensel bir değer olarak bu süreçten itibaren yayılmaya ve egemen kılınmaya başlanmıştır
bunu yaparken avrupalılar, yerli halkları ve yerel yaşamı dağıtmış ve hatta yok etmiş, avrupa kültürünü egemen kılma sürecini şekillendirmiştir
hem doğal hem de kültürel farklılıkları yok eden bir süreç olmuştur.bu klasik sömürgecilik olarak bilinen sömürgecilik süreci bu dönemle başlamıştır
14. yüzyılın sonlarından başlayarak 16. yüzyıla kadar avrupalıların yeni ticaret yolları keşfetmek adına yeni deniz yolları araması sonucu oluşturdukları organizasyon, gezi amerika da dahil pek çok popüler kıtanın keşfiyle son bulmuştur
15. yüzyılda özellikle birçok avrupa ülkesi, avrupa’da son derece pahalı olan ipek ve baharatın önemini anlamış ve hindistan'a ulaşmanın, ticaret yapmanın bir yolunu aramasıyla başlamıştır
hindistan'a karadan ulaşmak o dönem ve koşullar içinde oldukça zorluydu bu yüzden hindistan'a ulaşmanın yeni bir deniz yolunun keşfedilmesiyle mümkün olacağı fikri pek çok krala cazip gelmiştir
lakin bu fikirlerle pek çok cimri kral bile dönemin önde gelen denizcilerine hazinesinden yüklü miktarda servet ödemiştir
özellikle portekiz tahtına prens henry’nin geçmesiyle başlayan coğrafi keşifler, onun kurduğu okullardan çıkmış vasco de gama, bartolomeo diaz gibi pek çok ünlü denizcilerle başarılı sonuçlar elde etmiştir
ancak bugün amerikayı keşfetmesiyle ünlenen ve en popüler denizci olarak tanınan kolomb bile amerika kıtasına doğru gitmeyi tercih ederken yeni bir kıta için değil, dünyanın diğer tarafından dolanıp hindistan'a ulaşabileceğini düşünmüş ve ispanyol ile portekiz krallarına bu şekilde bir fikir ortaya atarak onların desteğini almaya çalışmıştır
bunun imkansız olduğu ancak günümüz şartlarında anlaşılacaktı
</text></doc>
<docno>80768</docno>
<text>
boethius
boethius (480-524), romalı filozof
tam adı anicius manlius severinus boethius'tur
eski bir roma "consul"u olan babasını küçük yaşta yitirdiğinde önemli bir devlet adamı ve aile dostu olan quintus aurelius memmius symmachus tarafından evlat edinilmesi onun çocukluktan itibaren çok iyi bir eğitim almasına ve devlet kademelerinde hızla yükselmesine de olanak sağlamıştır
boethius, ailesinin soylu adı ve iyi eğitimi sayesinde dönemin kralı teodoricus magnus'un (büyük theodoricus) güvenini kazanmakta gecikmemiştir
is 510 yılında, yaklaşık otuz yaşındayken roma'da consul seçilmiş, 520 yılında kral tarafından magister officiorum olarak ayrıcalıklı ve onurlu bir göreve atanmıştır
o sıralarda roma'nın yöneticileri arasında başgösteren güvensizlik, toplumu hem siyasal hem de dinsel anlamda gittikçe artan bir bunalıma sürüklemiştir, hatta yaşamını kabusa çevirecek olayların başlamasına ve vatan haini olarak suçlanmasına maruz bırakacak kuşku ortamının yaratılmasına neden olmuştur
ravenna sarayı'nda çok rahat bir hayat yaşayan boethius, kendisini evlat edinen symmachus'la iyi bir dost olmuş ve kızı rusticana ile evlenmişti
bu evlilikten doğan iki oğlu symmachus ve boethius adını verdiği iki oğlu da 522 yılında consul seçilince ailenin sevinci iki kat artmıştı
ama bu durum fazla sürmedi
senatus'da boethius'a karşı beslenen düşmanlık hisleri gittikçe yoğunlaştı ve rakiplerinin kral'a zerkettiği kuşku tohumları ürünlerini vermede gecikmedi
boethius hain planların kurbanı olarak theodoricus'a karşı suikast planları hazırlayanların arasına karışmakla suçlandı
talihsizlikler, boethius'un yakın arkadaşı senator albinus'un suçlanmasıyla başladı
suçlamanın nedeni, albinus'un doğu roma imparator'unun çevresindekilere theodoricus'un küçük düşürücü ifadeler kullanmış olmasıydı
onu suçlayanlar arasında özel danışmanı cyprianus başı çekiyordu
albinius suçlamaları reddetse de imparator karşı tarafa gönülden inanmıştı
bu olaylar sonucunda boethius, imparator'un huzuruna çıkıp albinius'u cyprianus'a karşı savunmuş ve roma'nın değerli bir senatoru olan albinus'un bu suçu işlemiş olması durumunda, kendisinin ve senatus'un bu suça iştirak etmiş sayılacaklarını, bunun ise asla mümkün olamayacağını belirtmiştir
bu art niyetsiz söylemin theodoracis tarafından dürüst bir açıklama olarak algılanması beklenirken, o, tamamen aksine boethius'un sözlerini yanlış yorumladı ve böylece boethius'un sonunu hazırlayan süreç başlamış oldu
imparator bu açıklamadan sonra sukast planları yapanın sadece albinus olmadığını, boethius ve senatus'un da aynı plana ortak olduğu sanısına kapılınca boethius da tutuklandı
boethius'un savunduğu senatus kendisine hiç de öyle davranmayarak, hatta hiçbir savunma tanımayarak hakkında hemen bir idam kararı çıkardı
bir anlık cesareti yüzünden hem kendisinin, hem de ailesinin yaşamını altüst eden boethius mahkemede yapamadığı savunmasını consolatio adlı yapıtında yapmıştır
boethius'un ölümüne dair kayıtlarda büyük işkenceler öekerek acılar içinde öldüğü yazılıdır
alnına geçirilen bir sicim gözleri yuvalarından fırlayana dek gerilmiş ve o durumda kalın bir sopayla ölünceye dek dövülmüştür
en önemli eseri felsefe'nin tesellisi adıyla türkçeye çevrilmiş consolatio philosophiae'dir
</text></doc>
<docno>39954</docno>
<text>
moleküler biyoloji
moleküler biyoloji, canlılardaki olayları moleküler seviyede tetkik eden biyoloji dalıdır
moleküler biyoloji son yıllarda önem kazanan genetik, biyokimya, hücre biyolojisi ve biyofizik gibi dalların gelişmesiyle ortaya çıktı
canlı organizmada hayati önemleri oldukça fazla olan nükleik asitler, proteinler ve enzimlerin yapılarının tamamen aydınlatılması moleküler biyolojinin ilgi alanıdır
bu maksatla x ışınları difraksiyonu ve elektron mikroskobu gibi ileri tekniklerden faydalanılırdı
insan ve diğer canlıların genomlari aydınlanmaya başladıktan sonra moleküler biyolojinin genel ilgi alanı canlılardaki proteinleri ve onlarin üstlendikleri görevleri ve birbirleriyle olan etkileşimleri anlamaya yönlenmiştir
bu günlerde moleküler biyoloji ortaya çıkan yeni yöntemlerin yardımıyla hızlı bir gelişme sürecine girmiş ve hem hastalıkların gerçek nedenleri anlaşılmaya başlanmış hem de biyoteknolojik ve biyonik gelişmelerin yolu açılmıştır
dna mikroçipleri ile genlerin ifade profillerinin alınması olası hale gelmiş, gerçek zamanlı pcr ile gen ifadesinin incelenebilmesine olanak vermiştir
floresan antikor ve protein teknolojileri, bu floresan proteinlerin hücre içinde sentezlenmesiyle veya ilgilenilen proteinlere kaynaştırılmasıyla proteinlerin hücre içinde takibi mümkün olmuş ve hangi hücrelerin hangi şartlar altında bu proteinleri nasıl ve nerede kullandığının anlaşılmasını sağlamıştır
bir çok hücre türünün kültüre edilmesi genetik hayvan deneylerinde hangi genetik etkenlerin hangi sorunlara yol açtığını anlamayı kolaylaştırmıştır
rekombinant dna teknolojileri ile canlılar arası gen alış verişi mümkün olmuş ve birçok alanda yeni ürünlerin üretilme yolu açılmıştır
kök hücre ve transgenik hayvan modellerindeki çalışmalar birçok hastalığın tedavisi için umut vermektedir
</text></doc>
<docno>99052</docno>
<text>
dekker algoritması
dekker algoritması, karşılıklı dışlamayı ("mutual exclusion") sağlamak için kullanılan bir eşzamanlı programlama ("concurrent programming") algoritmasıdır
1964'te t. j. dekker tarafından geliştirilen ve adını da buradan alan algoritma, iki threadin çakışma yaratmaksızın paylaşılamayacak (yani bir seferde sadece bir threadin kullanabileceği) bir kaynağı, sadece iletişim için paylaşılan bir bellek yardımıyla, kullanmalarına olanak tanır
basit bir vardiya (yani threadler arası sıra bölüştüren) algoritmasındaki dikkatli değiştirmeden ("strict alternation") kaçınır
dekker algoritması karşılıklı dışlama için icat edilmiş ilk algoritmalardandır
algoritmanın yapısı
eğer iki işlem aynı anda kritik bölgeye girmeye çalışırsa, dekker algoritması o anki sıraya göre hangi işlemin sırasıysa, sadece o bir tek işlemin kritik bölgeye girmesine izin verir
eğer bir işlem zaten kritik bölgedeyse, diğer işlem yoğun beklemede ilk işlemin kritik bölgeden çıkmasını bekler
bunu gerçekleştirmek için iki bayrak kullanılırlar: f0 ve f1
bunlar kritik bölgeye girme amacını belirtirken, bir sıra değişkeni sayesinde iki işlem arasında hangisinin öncelikli olduğu belirtilir
algoritmanın sözde kodu şu şekilde yazılabilir:
</text></doc>