<docno>151288</docno>
<text>
bhutan yayın servisi
bhutan yayın servisi (kısaca "bbs", dzongka: འབྲུག་རྒྱང་བསྒྲགས་ལས་འཛིན), bhutan'ın ulusal radyo ve televizyon servisidir
devlete ait olan televizyon, ülke sınırları içinden yayın yapan tek televizyon ve ülkeye hem radyo hem de televizyon servisi birden sunan tek kuruluştur
tarihçe
bhutan yıllarca çağdaş iletişimden mahrum kaldı
radyo yayını bhutan ulusal gençlik birliği'nin (nyab) 1973 yılında "radio nyab" adı altında her pazar haber ve müzik yayını yapmasıyla başladı
verici başkent thimphu'daki bir telgraf ofisinden kiralanmıştı
hükümet 1979 yılında radio nyab'ı aldı ve 1986 yılında bhutan yayın servisi olarak yeniden adlandırdı
bunun ardından yayın akışı geliştirildi ve 1991 yılında çağdaş bir yayın tesisi yapıldı
bhutan'da bu süre içinde televizyon yasaklanmıştı ve bhutan dünyada televizyonu yasaklayan tek ülkeydi
ilk televizyon yayını 2 haziran 1999'da, kral jigme singye wangchuck'un tahta çıkışının 25. yıldönümünde gerçekleşti
ilk zamanlarda sadece başkent thimphu ile sınırlı olan yayınlar 2006 yılının şubat ayında uydu aracılığıyla tüm ülkeye yayıldı
yayınlar 18:00-23:00 saatleri arasında yapılır, 6:00-11:00 saatleri arasında önceki gecenin tekrarı yayınlanır
cumartesi ve pazar günleri 15:00-18:00 saatleri arasında eğlence ve müzik programları da yayınlanır
radyo yayınları ise günde 15 saat yapılır
</text></doc>
<docno>219865</docno>
<text>
zaman (gazete)
zaman, türkiye'de yayımlanan günlük gazete
3 kasım 1986 tarihinde fehmi koru'nun yönetiminde yayın hayatına başlayan gazete, günümüzde ekrem dumanlı genel yönetmenliğinde yayın hayatına devam etmektedir
genar araştırma şirketi'nin yaptığı türkiye toplum ve siyaset araştırması'nın 2009 yılı 1. çeyrek raporuna göre %12,2 ile türkiye'nin en güvenilir gazetesi olduğu ifade edilmiştir
ayrıca konsensus araştırma şirketi'nin yaptığı "türkiye gündemi-ocak 2011" başlıklı anket çalışmasında "sizce en tarafsız gazete hangisidir?"
sorusuna verilen cevaplara göre %10.8 ile türkiye'de en tarafsız gazetedir
bunun yanında gazete fethullah gülen'e yakınlığı ile bilinir
zaman, türkiye'nin en çok basılan gazetesidir ve günlük tirajı 950.000 ile 1.000.000 bandı arasında değişmektedir
gazetenin tiraj denetimi dünyadaki tiraj denetim örgütlerinin federasyonu ifabc'nin de kurucu üyesi olan bpa tarafından yapılmaktadır
18 nisan 2011 günü, gazetenin günlük net tirajının 1 milyonu aştığı duyurulmuştur
gazete, 35 ülkede 10 farklı dilde, 2 farklı alfabede yayınlanmakta ve 10 ülkede basılmaktadır
aynı zamanda türkiye'nin ilk internet sitesine sahip gazetesidir
görselliği ile çeşitli konularda defalarca snd tasarım ödülü almıştır
kuruluşu ve ilkeleri
3 kasım 1986 tarihinde ankara'da ulus rüzgarlı han'da yayın hayatına başlayan gazete 1987 yılında istanbul yenibosna'daki eski merkezine taşınmıştır
burada 18 yıl faaliyet gösterdikten sonra 2005 yılı eylül ayında aynı semtte bulunan yeni binasına taşınmıştır
"zaman" gazetesi, türkiye ile birlikte 11 ülkede basılmakta ve 35 ülkede dağıtılmakta, 10 farklı dilde ve 2 farklı alfabede sunulmaktadır
internetin ilk türk gazetesi olmuştur
gazete satış adedi 2001 yılında 200 binlerde iken, 2006 yılında ortalama 630 binlere 2012 yılında ise günlük ortalama 1 milyonun üzerine çıkarak türkiye’nin en çok okunan gazetesi olmuştur
yayın kadrosu
günümüz yazarları
gazetenin başlıca yazarları arasında ekrem dumanlı, şahin alpay, ali bulaç, ahmet selim, ahmet turan alkan, mümtaz'er türköne, hüseyin gülerce, hilmi yavuz, mehmet kamış, bülent korucu, abdülhamit bilici, m. nedim hazar, bejan matur, ihsan dağı, selim ileri, ahmed şahin, mustafa armağan, abdullah aymaz, hekimoğlu ismail, nuriye akman, ali çolak, beşir ayvazoğlu, iskender pala, nazan bekiroğlu, nevin halıcı, günseli özen ocakoğlu, ahmet çakır ve okay karacan, yer almaktadır
eski yazarları
zaman'da 12 yıl başyazarlık yapan fehmi koru 1998'de "zaman"'dan ayrılmış, kasım 2007'de ise zaman grubu'na bağlı olarak ingilizce yayın yapan "today's zaman"da yazmaya başlamıştır.. fehmi koru şubat 2011'de tekrar zaman gazetesinde yazmaya başlamış, temmuz 2011'de ise "star"a geçmesi sebebi ile "zaman"daki yazılarını sonlandırmıştır
gazetenin kuruluş kadrosunda yer alan diğer bir yazar olan tamer korkmaz ise 2007'nin sonlarında "zaman" 'dan ayrılmıştır
etyen mahçupyan 2007'de hrant dink'in öldürülmesinin ardından "agos" gazetesi genel yayın yönetmenliğini üstlenmesi sebebiyle sürekli yazılarını sonlandırarak misafir yazarlığa geçmiş, daha sonra tekrar normal yazarlığa başlamıştır
haziran 2008'de "taraf" gazetesine transfer olan leyla ipekçi, temmuz 2011'de zaman gazetesindeki köşesine geri dönmüştür
gazetenin uzun süreli diğer yazarlarından nuh gönültaş 2002 sonlarında "tercüman" gazetesine geçmesi, eyüp can 2004'te yeni oluşturulan "referans" gazetesinin başına getirilmek üzere doğan grubu tarafından transfer edilmesi, nevval sevindi nisan 2007'de aktif siyasete atılması, alev alatlı şubat 2008'de gazete yayımlanması için gönderdiği bir yazının basılmaması, nihal bengisu karaca şubat 2009'da ve elif şafak nisan 2009'da gazete habertürk'e geçmeleri sebebi ile bu gazeteden ayrılmışlardır
hüseyin hatemi ve mehmet şevket eygi diğer eski yazarlardandır
başlıca çizerleri
dağıstan çetinkaya, cem kızıltuğ ve osman turhan gazetenin başlıca çizerleridir
mizanpaj
3 kasım 1986 yılında ilk sayısını çıkaran gazetenin logosu ve sayfaları siyah-beyaz iken, 18 kasım 1994 yılında mizanpajı değişen "zaman", kırmızı bir logoyla çıktı
3 kasım 2001 tarihinde büyük bir değişime giren gazete logosunu maviye çevirdi sayfa tasarımını değiştirdi
en son değişiklik ise 20 nisan 2009 yılında gerçekleşti
logosunda az bir değişikliğe giden gazete yine sayfa tasarımlarında değişime gitti
gazetenin genel yayın yönetmeni ekrem dumanlı 2009 yılındaki tasarımdaki yenilik ile ilgili olarak daha dikkat çeken, daha rahat okunan, daha akılda kalan bir gazete olmak adına mizanpajın geliştirilmesi yoluna gidildiğini ifade etmiş ve bu değişimle "zaman"ın kendine özgü yapısı bozulmadan haberi güçlendiren yeni bir dizayna sahip olduğunu savunmuştur
içerik
gazete; gündem, ekonomi, dış haberler, televizyon, kültür-sanat, aile-sağlık, yorum ve spor başlıklı sayfalardan oluşur
"yorum" sayfalarında yabancı gazete ve dergilerden çevirilere de yer verir
gazetenin kitap zamanı, cuma, cumartesi, pazar, bulmaca ve sektöreel olmak üzere ücretsiz ek yayınları bulunmaktadır
241. sayısı ile yerini pazar ekine bırakan turkuaz eki 2006 yılı sonlarında, 200'den fazla hafta sürdürülen ailem, arkadaşım ve sporvizyon ekleri 2007 yılının ikinci yarısında, gençlik eki ise 125. sayısının ardından nisan 2009'da yayından kaldırılmıştır
tiraj
zaman'ın tirajı uluslararası tiraj denetim kurulu bpa worldwide tarafından denetlenmektedir
2011 mayıs ayının 2. haftası ortalama tirajı 996.352 olarak belirlenmiştir
2004'te bazı ulusal süreli yayın ve reklam şirketleri tarafından kurulan abc türkiye tiraj denetim kurulu (abc türkiye) 2005'te kendisine üye olan "zaman"ın tirajını abone sistemi nedeni ile onaylamamıştır
bunun üzerine zaman abc türkiye'ninde bağlı olduğu uluslararası tiraj kurulları fedarasyonu ifabc'ye ve rekabet kurumu'na başvurmuştur
abc tiraj denetleme kurulu, "zaman"ın tirajının abone sistemi nedeni ile onaylanmadığını açıklamıştır
"zaman" ise abonelik sisteminin tüm dünyada en yaygın ve modern gazete satış yöntemi olduğunu iddia etmiş ve bpa worldwide'ı kendini denetlemesi için türkiye'ye davet etmiştir
dünyadaki tiraj denetim örgütlerinin federasyonu ifabc'nin de kurucu üyesi olan bpa ekibi, 8 mayıs 2007 tarihli raporunda "zaman"ın hafta içi ortalama 609 bin, pazar günü ise 678 bin satış yaptığını tesbit etmiştir
kendilerine yapılan başvuru sonrasında rekabet kurumu ise, abc türkiye'nin "çoğulculuk, şeffaflık ve objektiflik ilkelerinin gereklerini karşılamaktan uzak olduğu" gerekçesiyle kendisine verilen menfi tespit belgesini 1 mayıs 2005'ten itibaren geçersiz olduğunu açıklamıştır
ayrıca bütün medya kuruluşlarının yönetimde eşit temsil edileceği, abonelik sistemi ile çalışan gazetelere de ayrımcılık oluşturmayacak yeni denetim standartlarının belirlenmesi için abc türkiye'ye 7 eylül 2007'e kadar süre tanıdı
uyarıları yerine getiremeyen abc tiraj denetleme kurulunun tüm faaliyetleri 7 eylül 2007'de askıya alınmıştır
"hürriyet" gazetesi yazarı mehmet yakup yılmaz 20.06.2008 tarihli yazısında ve 23.06.2008 tarihli yazısında "zaman"ın bedava dağıtıldığını ve tirajının gerçekleri yansıtmadığını söylemiştir
bunun üzerine feza gazetecilik avukatı imzalı tekzip mehmet yakup yılmaz'ın köşesinden yayınlanmıştır
1 milyon zaman
zaman gazetesi, "bahar kampanyası" adı altında bir çalışma başlatarak tirajını 1 milyonun üzerine çıkarmayı hedeflemektedir
bazı günler günlük baskı sayısı 1 milyonun üzerinde olan gazete bu kampanyayla birlikte yeni bahar isimli bir dergiyi de okurlarına sunmuştur
yıllık abone olan okurlara ücretsiz olarak ulaştırılacak olan bu dergiyle aboneliğe teşvik edilmesi düşünülmektedir
gazetenin genel yayın yönetmeni ekrem dumanlı, 18 nisan 2011 günü "zaman" gazetesinin günlük net tirajının 1 milyon hedefine ulaştığını duyurmuş ve bu tirajın bpa worldwide tiraj denetim kuruluşu tarafından teyit edildiğini belirtmiştir
ayrıca yeni bahar dergisinin yanı sıra bu hedefe ulaşmada türkiye'yi ankara, erzurum, izmir, gaziantep, istanbul ve bu illerin çevre illeri gibi bölgelere böldüklerini ve her bir bölegeye 1 milyona ulaşmak adına hedefler verildiğini belirtmiş ve kendi hedeflerine ulaşan ilk bölgelerin ankara ve erzurum ile çevre illeri olduğunu belirtmiştir
dünyada "zaman" gazetesi
"zaman" gazetesi 1994 yılından bu yana ana merkezi new york olmak üzere amerika'da yayımlanmaktadır
"zaman", new york'un dışında new jersey, washington d.c ve chicago gibi türklerin yoğun olarak yaşadığı birçok eyalette okuyucuya ulaşmaktadir
abd dışında; almanya, avusturya, avustralya, azerbaycan, nahçıvan, gürcistan, başkurdistan, bulgaristan, belçika, danimarka, fransa, hollanda, ingiltere, ispanya, isviçre, kazakistan, kırgızistan, kuzey kıbrıs, makedonya, ukrayna, moldova, moğolistan, rusya, romanya, tataristan, tacikistan ve türkmenistan'da da yayımlanmaktadır
</text></doc>
<docno>218304</docno>
<text>
trt
türkiye radyo televizyon kurumu (kısaca trt), türkiye cumhuriyeti'nin kamu yayıncılığı yapmakla görevli tek kuruluşudur
1 mayıs 1964 günü çıkan trt yasasıyla kuruldu
1990'ların başında ilk özel televizyon kanalı ve özel radyo kanalı yayına başlayana dek türkiye'de radyo - televizyon yayıncılığı yapan tek kurum olarak hizmet verdi
türkiye cumhuriyeti'nde televizyon ve radyo yayıncılığı konusunda ilk örnekleri oluşturdu
günümüzde, 24 saat 10 ayrı kanaldan televizyon yayını gerçekleştirmekte, ek olarak gap tv alanında da güneydoğu illerine özel yayın yapmaktadır
radyo yayıncılığı olarak 12 ayrı kanaldan izleyicilerine ulaşmakta, yine 31 ayrı dilde dış ülkelerdeki izleyicilerine yönelmektedir
günümüzde, türkiye cumhuriyeti'nde yayın kuruluşları arasında en büyük haber oluşumuna sahiptir
trt, günlük ortalama 11 saatlik haber ve haber program yayını yapmaktadır
bunun yanı sıra oluşturduğu dizi film, belgesel, drama ve televizyon yapımları ile dünyanın sayılı yayın kuruluşları arasında yer almaktadır
ileri ölçüde yetişmiş yayıncı ve yapımcı kapasitesi ile özel yayın kuruluşlarını da desteklemiştir
tarihçe
trt, 359 sayılı türkiye radyo televizyon kurumu yasası ile 1964 yılında özerk kamu tüzel kişiliğine sahip bir kurum olarak, devlet adına radyo ve televizyon yayınlarını gerçekleştirmek amacıyla kuruldu
ilk genel müdürü adnan öztrak oldu
radyo yayınları
ilk programlı radyo yayınına 1965 yılında geçildi ve bütün radyolar haber saatlerinde ankara radyosu'na bağlandılar
aynı yıl bünyesinde "türk sanat ve halk müziği danışma kurulu" ve "batı müziği ve çok sesli türk müziği danışma kurulu" toplandılar
seçim sonuçlarını vermek için ilk sabaha kadar yayın yine bu yıl yapıldı
1966 yılında trt kapalı devre televizyon eğitimi yayınları başladı
spor haberleri ilk kez 1967 yılında haber bülteni ile birlikte verildi
erzurum ve izmir radyoları yine bu yıl içerisinde yayın hayatlarına başladılar
televizyon yayınına yönelik çalışmalara hız verildi
televizyon yayınları
31 ocak 1968'de deneme mahiyetinde ilk televizyon yayınını nuran devres spikerliğinde ankara'da gerçekleştirilmiştir.nuran devres'ın 1968'de yaptığı açılış konuşması şöyledir:""burası 3.bant 5.kanaldan deneme yayınları yapan ankara televizyonu.bugün 31 ocak 1968.bu akşamki deneme yayınlarına başlıyoruz.""
televizyon yayınlarında ilerlemeye devam eden trt, ilk canlı spor yayını, 1971 yılında izmir'de oynanan karşıyaka spor kulübü ile istanbulspor arasında oynanan futbol maçını naklen vererek gerçekleştirdi
1972 yılında televizyonda ilk kez "bedava dünya gezisi" adlı yabancı dizi türkçe seslendirildi
reklam yayınlarına başlandı
münih 1972 olimpiyat oyunları'nı vererek ilk dış naklen yayını gerçekleştirdi
özerkliğin kaldırılması
1971 muhtırası'nın ardından 1972'de anayasa değişikliği sırasında trt'nin özerkliği kaldırıldı ve kurum, "tarafsız" bir kamu iktisadi kuruluşu olarak yeniden düzenlendi
1970'ler
televizyon yayınları 1974 yılında 7 güne çıkarıldı
1974 dünya kupası trt'de naklen yayınlanan ilk dünya kupası olarak kayda geçti
türkiye radyoları "trt 1" radyoları adı altında 24 saat kesintisiz ortak yayına başladı
1975 yılında trt'nin ilk kez katıldığı 20'nci eurovision şarkı yarışması, stokholm'den naklen verildi
ilk renkli televizyon yayını 1976'da gerçekleşti
1980'ler
1980 yılınının son günü, yılbaşı gecesi oryantal nesrin topkapı ilk kez televizyona çıktı
1984 yılında trt tümüyle renkli yayına geçti
yine aynı yıl radyolar da stereo yayına başladı
1980'lerde trt'nin yılbaşı özel programları popüler hale geldi ve özel kanalların açılmasına kadar en çok rating alan programlardan oldu
yeni televizyon kanalları
trt'nin çoklu kanala geçmesiyle kanalların isimleri tv şeklinde anılmaya başladı: 1986'da haber ve kültür ağırlıklı yayın yapan tv2 (trt 2), 1989'da ise spor programları, anadolu'ya yönelik programlar ve tbmm yayınlarını veren tv3 (trt 3 ve trt gap) kuruldu
1990 yılında telegün ismi ile teletekst yayınları devreye girdi
aynı yıl müzik ve eğitim üzerine programlar yayınlayan tv4 (trt-4) ve dünya üzerindeki tüm türklere yönelik yayın yapmaya başlayan tv5 (trt int avrasya) kuruldu
28 eylül 1992'de kanallar yeniden trt adını aldı
2001 yılında trt tüm logolarında değişikliğe gitti
trt int avrasya iki ayrı kanala ayrılarak trt int ve trt türk olarak yayına yayına başladı
2 şubat 2006 tarihinde ise sayısal yayıncılığın test yayınına geçti
2008 yılının kasım ayında trt çocuk adlı çocuk televizyon kanalı, aynı yılın son günlerinde kürtçe yayın yapan trt 6 yayın hayatına başladı
2009 yılında trt 1, trt 3 ve trt 6 logolarını değiştirdi, ayrıca nevruz bayramında türk dillerini konuşan halklara hitap eden ve azerice, türkmence, özbekçe, kazakça, kırgızca dillerinde programlar yayınlayan trt avaz, 18 ekim 2009'da ise belgesel ve turizm programları yayınlayan trt belgesel adlı kanal yayına başladı
4 nisan 2010'da ise trt'nin arapça yayın yapan kanalı trt et-türkiyye, 27 mayıs 2010'da da trt hd yayın hayatına başladı
19 mayıs 2012'de de trt 1 hd yayın hayatına başladı,19 ağustos 2012'de trt 3d açıldı!
başbakan yardımcısı bülent arinç yaptığı açıklamada trt'nin ingilizce haber yapan bir kanal hazırlama çalışmasında olduğunu belirtti
bugün trt ve izlenebilirlik
trt yayınları tüm türkiye'de ve ayrıca tüm kıtalarda dinlenebilmekte ve izlenebilmektedir
ayrıca türksat uydusu üzerinden yapılan sayısal yayın yoluyla avrupa'da yaşayan türklere de ulaşılmaktadır
kurum; trt 1, trt haber, trt spor, trt müzik, trt belgesel, diyanet tv, trt çocuk, trt türk, trt gap, trt hd, trt 6, trt avaz, trt el turkiye ve trt okul olmak üzere 14 televizyon kanalının yanında euronews'in %15,70 ortağıdır (çok uluslu haber kanalı) ve radyo 1, radyo 2 (trt fm), radyo 3, radyo 4, radyo 6, ankara radyosu, antalya radyosu, çukurova radyosu, erzurum radyosu, trabzon radyosu, gap-diyarbakır radyosu, trt nağme, trt türkü, diyanet radyo ve yurdışına türkçe dahil 32 dilde yayın yapan türkiye'nin sesi radyosu ve trt avrupa fm olmak üzere 15 radyo kanalına sahiptir
merkezi ankara'da bulunan kurumun, istanbul, izmir, mersin, antalya, trabzon, diyarbakır, erzurum illerindeki müdürlükleri yoluyla hizmetlerini sürdürmektedir
trt'nin tüm kanalları 27 ekim 2008'den itibaren 11919 (v) 24444 ve 11096 (h) 30000 parametreleri ile türksat uydusu üzerinden alınabilmektedir
ayrıca digiturk, d-smart, kablo tv, tivibu platformu ve normal antenle izlenebilir
</text></doc>
<docno>60764</docno>
<text>
türkiye'de radyo ve televizyonun geçmişi
radyoculuğun başlangıcı (1927-1938)
türkiye'de radyo yayıncılığı 1927 yılında başladı
savaş yılları (1938-1950)
1949'da türkiye'de iki radyo vericisi vardı: ankara uzun dalga (120 kw) ve ankara kısa dalga (20 kw)
1949 yılının kasım ayında 150 kw gücünde istanbul radyosu da yayına başladı
1950 yılında türkiye'deki ruhsatlı radyo alıcılarının sayısı 360.000'dir
1946 yılında itü radyosu'da 1 kw güçle 6280 khz üzerinden yayına başlamıştır.ccc
radyolar demokrat parti emrinde (1950-1960)
bu dönemde iki önemli olay vardır
birincisi türkiye'ye bir tane bile radyo vericisi eklenmemiştir
ikinci olarak devlet radyoları iktidar partisinin sesi olmuştur
televizyon
türkiye'de televizyon yayınları ilk kez istanbul teknik üniversitesi tarafından 9 temmuz 1952 günü başlatıldı
1. banttan 100 watt güçle yayın yapan itü tv vericisi philips şirketinden edinilmiştir
itü tv, trt'nin kurulmasıyla beraber izlenme gücünü yitirdi ve 1970 yılında kapandı
kapalı devre eğitim yayınları sürerken trt yönetim kurulu televizyon yayınlarının başlama tarihini 1 ocak 1968 olarak belirlemiştir ancak bu alandaki hazırlıklar ancak 31 ocak 1968'de tamamlanabilmiştir
trt'nin ilk televizyon yayını ankara'nın mithatpaşa caddesi'ndeki iki binanın bodrum katında bulunan stüdyodan 31 ocak 1968 günü siyah beyaz olarak 19.30'da gerçekleşmiştir
yayın trt'nin ilk spikeri nuran emren(devres)'in ""burası üçüncü bant beşinci kanaldan deneme yayını yapan ankara televizyonu
sayın seyirciler bugün 31 ocak 1968 çarşamba, ankara'dan televizyon yayımına başlıyoruz"" sözleri ile başlamıştır
aslında trt'nin vericileri renkli yayın için uygundur ancak almanya'da getirtilen malzemelerle oluşturulan eğitim stüdyosundaki donanım ancak siyah beyaz yayına elverdiğinden ilk yayınlar siyah beyaz olarak gerçekleşmiştir
yayınlar 3'er saat salı, perşembe ve cumartesi akşamları olmak üzere haftada üç gündür
ankara televizyonu'nun yayınları halk tarafından büyük ilgi ile karşılanır ve yayınlar halk tarafından mağazaların vitrinlerindeki alıcı cihazlar tarafından izlenir
trt, anayasa ve 359 sayılı yasa kapsamında yayınlarını halkı eğitecek ve halkın kültür seviyesini artıracak programlardan oluşturmaktadır
keza o dönemde televizyon bir eğlence aracı olarak değil başta haber olmak üzere halkın eğitim ve kültürel seviyesini artıracak bir farkındalık aracı olarak görülmektedir
trt'nin kuruluşu ve gelişmesi (1964-1971)
trt yasası 1 mayıs 1964 günü yürürlüğe girdi
böylece radyo ve televizyon yönetimi ilk kez özerk bir statüye bağlanmadı
12 mart darbesinde trt'nin  bağımsızlığı fiilen bitmişti
halkçı trt (1974-1975)
25 ocak 1974'te ecevit hükümeti kuruldu.. ismail cem, trt genel müdürlüğüne getirildi
özel kanalların kuruluş devri (1989-1994)
1989'da trt 3'ün ve 1990'da trt 4'ün yayına başlamasından sonra, 1990 yılında test yayınına başlayan star1, 1990 yılında yayın hayatına girerek türkiye'nin ilk özel televizyon kanalı oldu
bunun üzerine trt kanalları adlarını trt 1, trt 2, trt 3, trt 4 ve trt int, trt avrasya olarak değiştirdi
1992 yılının ocak ayında star1'in kardeş kanalı tele on, hemen ardından show tv ve hbb kanalları yayına başladı
1993 yılında samanyolu tv, show tv'nin kardeş kanalı cine 5 ve aralık ayında da kanal d yayına girerken, 1994 yılı başlarında tele on üzerinden yayın yapan, türkiye'nin ilk video müzik kanalı kral tv açıldı
yine aynı yıl atv'de yayın hayatına başladı
</text></doc>
<docno>25599</docno>
<text>
zuhal demir
zuhal demir (doğum 12 mart 1980 genk'de) belçikalı avukat ve politikacı ve n-va partisine bağlı kürt asıllı milletvekili
demir 2001'de milletvekili olarak belçika temsilciler meclisi'ne seçildi.türkiye'den göç etmiş bir ailenin kizi olan zuhal demir, şu an eşi jan aertgeerts ile birlikte ekeren şehirinde yaşıyor
belçika'daki politikacı jan peter peumans'ın, "düşünür voltaire'e göre, dünyadaki en iğrenç halk hangisidir" sorusuna "türkler" cevabını vermesi üzerine, politikacı türklerin tepkisini gördükten sonra bu cevabı vermekten dolayı "pişman olduğunu" söyledi, kürt asıllı milletvekili zuhal demir, tepkilerin abartıldığını, anlamsız bulduğunu ve türkiye'deki tepkileri anlıyamadığını söyledi
</text></doc>