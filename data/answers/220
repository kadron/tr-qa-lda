<docno>143789</docno>
<text>
çatalağaç, doğankent
çatalağaç, giresun ilinin doğankent ilçesine bağlı bir köydür
tarihçe
bu köy eski tarihi bir köydür
ilk insan ayağı etiler tarafından atılmıştır
ferikler ve kimmerler sel halinde geçmiş yonan kolonileri gelmiş ve bir ara perslerin eline büyük iskender den sonra trabzon helenizm krallığına ayrılmış olup sonra romalı konsollar sezar, girezoz ve pompoyosla birkaç defa çarpışmış olan pontus krallığı romalılara geçti ise de haçlıların istanbul da latin cumhuriyeti kurması üzerine tekrar bağımsız olmuş 1461 den bu güne kadar da türk idaresinde kalmıştı
1839 trabzon vilayeti kürtünü zir nahiyesi şadı köyü iken 1914 de harşit ayrı bir nahiye olmuş harşıt ın bir köyü olup 1.dünya harbinden sonra tireboluya (1917) 1924 de tekrar torula 1953 de tekrar tirebolu ya bağlanmıştır
çok yerlerinde etilere ait seramik kalıntıları olduğu gibi toprağa gömülmüş bir metre boyda içinde insan kafası çıkan küpler bulunmuştur
yonanlı iskender zamanına ait bakır para bulunmuş halen köyün alt kısımlarında birçok yerlerde arıcılığa ait şato gibi duvar ve hisarlar birer tarihi eserdir
söylentilere göre en çok yunan ve cenevizler kalmıştır
1456 da iran azerbaybaycanından çıkan halis oğuz soyuna mensup 3500 derviş hazireti ali adına kılıç sallayacaklarına ant içmiş anadolu da birçok beylere başvurmuş mısır a kadar gitmiş
nihayet sultan mehmet fatih e gelmişler
fatih te bunları amasya ya yerleştirmiş ve pontus üzerine demiştir
bunlar bir ara karadeniz kıyısını yaka yıka üç ay trabzon u kuşatmış
kanlı savaşlardan sonra kış basınca başlarında şah cünit (şah cüneyt) olarak uzun hasan şaha oradan da amasya ya dönmüşlerdi
o zaman puntosun hududu giresun un batlama (romalı bir komutanın adı) deresinde idi
ponton kralı jakkomnen bu korku ile kızı prenses katarinayı uzun hasan şıha vermiştir
1461 de pontos sülhan türk idaresine geçince kom men sülalesi dokuz erkek selanikin serez de kendilerine bir has verilmiş bunlar damadı uzun hasan şahla mektuplaşırken mektuplar tutuşmuş bunlar istanbula getirilerek kafaları cellat baltası altında kesilmiş
bunu işiten uzun hasan otlukbeli savaşına harekete geçmiş, pontos ülkesi isyan etmiş
venedikliler de akdeniz kıyılarına çıkarma kadınları gemilere esir ve taş taş üstünde bırakmamış
fatih otluk belinden dönünce 400 gemiyle mora ve dalmaçya kıyılarında aynı intikamı almış
3500 dervişi de pontos üzerine memur etmiştir
işte o zaman harşit vadisinin rumlarını boğazlara ve rumiliye kaldırmaya gelen şeyhler içinde şeyh piri (pirdal) şeyh pir ali ve şeyh davut bu köyün temelini kurmuş (taşlıca tekkesinde kayıtlı).ölünce de vasiyetleri üzere yüksek tepelere bırakılmış
bu gün ziyarettirler
pir alinin oğulları sel felaketi yayladan baraj mevkisine göçüp imam olmuş şeyh davudun torunu yeşil baş da bakır para kesmekten dağılmış
sonra torunu kara ibrahim derindere mahallesine ormandan açma yerleşmiş
pir alinin torunu da yanına almış bu süre içinde köy tamamen şeyh pirdal a kalmış
böylece köyün adı pir in adına izafeten şadı kalmıştır
sonra beşir köyünden bektaşo, noman, mehmet oğulları daha bazıları gelmiş bunlarda sivas ve kara hisar oğuzlarındandır
1.dünya harbinde 1500 nüfusa sahip iken sahneyi harp olmuş taş taş üstünde kalmamış 1917 de ancak 100 nüfus köye dönebilmiş olan bu köy halen eski dönemini bulamamıştır
bu köy öteden beri harşit vadisinde bir numune köyü olmuş
sanat ve aydın kimseleri ile birlik beraberlik, heybet ve ihtişamları ili şanlı şadi diye nam almış
fakat 1960 inkılabında adı değişirken çatalağaç olmuştur
şanlı yurt veya şen yurt olması lazım iken çatalağaç olması bu ad bazı yanlışlıklara sebep olduğundan köylüler nu adın değişmesini halen istemektedirler
bu köy öteden beri kültüre de aşık bir köydür
ne yazık ki 1960 da okulu yapılırken 3 köyün birleştiği yere yapılmış
uzaklık sebebi ile okuyandan okumayan çocuğu daha çoktur
her yerde talihsiz kalan bu köye atalar kara talihli kara şadı diye ad koymuşlar
coğrafi ve ekonomik durumu
bu köy denizden 40 km içerde harşit çayından biraz yüksekte 4 mahalle olarak kurulmuş bir baştan bir başa yarım günde varılır
göden deresinde pir ali kıranına sazlı bel tepesinden harşıt çayına kadar geniş topraklara sahiptir
harşit çayı ve şosesi hududundan geçer
suları bol mera ve çayırları geniş yayvan yapraklı ormanlar köyü çevirmiş yükseklerinde iğne yapraklı ormanları da vardır
fındık, her çeşit meyve ve sebze yetişmektedir
halkın yiyeceğini mısır teşkil eder 1.dünya harbinden önce 1500 nüfusa sahip iken harice zahire satan bu köy yine kendisini idare edebilir
eskiden %50 bir tahıl köyü iken 1950 den sonra bu adet kalkmıştır
fenni gübrenin büyük faydası olmuş tarım ehli hayvancılık ve nüfus hızla ilerlemektedir
arıcılık ta normal fakat eski tip kovanlarda yapılmaktadır
harice canlı baş hayvan, fındık, ceviz, fasulye, arı balı, çayır ve av derisi satar
halk yazın geniş yaylalara çıkar fakat bu yaylaları ile köyleri arasında komşuları günyüzü köyü vardır
nüfus son yıllarda 600'ü bulmuş
2 camisi, 6 değirmeni, 3 kahvesi ve 3 dükkânı vardır
son yıllarda kurşun, bakır, çinko, demir ve manganez yatakları keşif edilmiş olan bu köyün bu günden yarını daha iyi olacağı tahmin edilmektedir
gerekse komşu güvenlik ve doymuş köyleri de aynı tarihte aynı soydan insanlarla kurulmuş aynı özellikleri taşımaktadır
daha münbit topraklara, çayır ve meralara sahiptirler
kültür
köyün gelenek, görenek ve yemekleri hakkında bilgi yoktur
coğrafya
giresun iline 88 km, tirebolu ilçesine 40 km, doğankent ilçesine 5 km uzaklıktadır
iklim
köyün iklimi, karadeniz iklimi etki alanı içerisindedir
ekonomi
köyün ekonomisi tarım ve hayvancılığa dayalıdır
altyapı bilgileri
köyde ilköğretim okulu vardır
ancak okul öğrenci yetersizliği nedeniyle kapatılmıştır
köyün içme suyu şebekesi vardır ancak kanalizasyon şebekesi yoktur
ptt şubesi ve ptt acentesi yoktur
sağlık ocağı ve sağlık evi yoktur
köye ulaşımı sağlayan yol dere kıyısna kadar asfalt olup köy yolunun yarısı betondur
köyde elektrik, internet hattı ve sabit telefon vardır
</text></doc>
<docno>175037</docno>
<text>
flevoland
flevoland hollanda'nın illerinden birisidir
flevoland ülkenin ortasında eskiden sığ deniz körfezi olan "zuiderzee"'nin altında bulunmaktaydı
bu il denizden bir kazanılan iki polder, "flevopolder" ve "noordoostpolder"
günümüzde her tarafının rakımı -5m olup denizden 5 metre altındadır
bu arazinin denizden kazanılması süreci 1932'de başlatılmış ve planlan arazi kazancı ile 1968'de bitirilmiştir
bu polder arazilere yerleşmeler sonunda 1 ocak 1986'da denizden kazanılan arazi hollanda'nın 12. ili olarak, yeni kurulan şehir lelystad başkenti olarak hollanda'ya katılmıştır
bu ilde 6 tane belediye kurulmuştur ve günümüzdeki nüfusu (2011 tahminleri itibariyle) 394,758 kişiye erişmiştir
flevoland ili şubat 2011'de utrecht ili ve kuzey hollanda ili birleşip tek bir birleşik "ranstad" adlı il kurulması hakkında görüşmeler yapıp olabilirlilik araştırmaları yapılması üzerinde anlaşmışdır
hollanda pdiğerolitikacıları bu konuyu epeyce zamandır görüşmekte idiler
şehirleşmiş randstad bölgesininin diğer bir parçası olan güney hollanda ili de tek bir randstad ıli tasarısına katılmayı müsbet karşılamaktadır
tek bir ranstad ilinin (güney hollanda ilinin dahil olup veya olmadan) kurulması, son koalisyon hükümeti kurmak için koalisyona katılan partiler arasında yapılan sözleşmeye de zaten dahil edilmişti
şehirler
flevoland'da iki şehir bulunmaktadır: il başkenti lelystad ile almere
</text></doc>
<docno>217490</docno>
<text>
malta
malta, güney avrupa'da, orta akdeniz'de yeralan, sicilya'nın güneyindeki adalar devleti
malta takımadaları 3 büyük, 2 küçük adadan oluşur
büyükleri: malta, gozo ve comino
takımadalar arasında en büyüğü olan malta 237 km², gozo 68 km² ve comino 2 km² yüzölçümüne sahiptir
tarih
tarih öncesi
malta'da ilk yaşayan insan belirtileri 1, neolitik döneme dayanmaktadır
yeni taş devri insanlarının varoluş kanıtlarına malta'nın güneyinde, birzebbuga'nın yakınındaki ghar dalam mağarasında rastlanmaktadır
arkeologlar bu bölgede önceki dönemlerden kalma geyik, hipopotam ve bodur fillerin kalıntılarını da keşfetmişlerdir
bu kalıntılar, malta'nın günümüz avrupa ve afrika kıtalarına bağlı olduğu dönemlere aittir
takip eden koloniler, büyük ihtimalle sicilya'dan geldikleri tahmin edilen, tapınak inşa eden ırklar (topluluklar) getirmişlerdir
o dönem yaşamış olan maltalılar, binlerce yıldan sonra bile bugün hala ayakta kalabilmeyi başarmış, hayat tarzları ve medeniyet düzeyleri hakkında bizleri hayrete düşüren yapılar bırakmışlardır
araştırmacılar ggantija'da (gozo) bulunan tapınakların yeryüzünün en eski, tek başına ayakta durabilen abideleri olarak nitelendirmektedirler
restorasyon çalışmaları nedeniyle geçici olarak kapalı olan paola'daki hypogeum, tarih öncesi dönem mühendisliğinin olağanüstü başarısının bir göstergesi olarak, kayalardan oyulmuş odalar ve labirent geçişleriyle türünün tek yeraltı tapınağıdır
diğer tapınaklar mnajdra, hagar qim, tarxien görülmeye değer pek çok yer gibi malta'nın "kutsal ada" oluşu teorisini doğrulamaktadır
eski medeniyetler
mö 800 ile ms 870 yılları arasında malta, adadaki varlıklarına dair belirgin izler bırakan ve artarda gelen medeniyetlerin beşiği olmuştur
mö 8. yüzyılda fenikelilerin adaya gelmesi tarih öncesi çağların sona ermesi ve malta'nın tarih sayfalarına girmesinin müjdecisi olmuştur
yeni hükümdarlarının ticari becerileri sayesinde akdeniz komşularıyla artan ilişkiler ve ticaretin getirdiği yararlarla malta adaları'nın yalnızlığı da sona ermiştir
fenikelilerin bölgedeki hakimiyeti mö 5. yüzyılda yavaş yavaş sönmeye başlamış ve yerini onları takip eden kartacalılara bırakmıştır
kartacalılar mö 480 dolaylarında malta'yı devralmış ve yaklaşık iki yüzyıl hakimiyetlerini sürdürmüşlerdir
mö 218 yılında malta adaları, bölgeye baştan başa yayılarak büyük bir imparatorluk olan romalıların bir parçası olmuştur
romalılar döneminde meydana gelen en önemli olay ise hiç şüphesiz ms 60'daki st.paul gemi kazası ve akabinde de yerel nüfusun yeni bir din olan hıristiyanlığa geçmesidir
ms 4. yüzyılın sonlarına doğru malta doğu roma imparatorluğu'nun hakimiyetine geçmiştir
arap hakimiyetinin 1090 yılında normanların istilası ve adayı fethetmesiyle sona ermesine rağmen etkileri 13. yüzyılın sonlarına kadar devam etmiştir
"norman" dönemi nispeten kısa sürmüştür ve bu dönemden sonra malta artarda gelen hükümdarlar dönemine girmiştir
şövalyeler
neolitik dönemden yüzlerce yıl sonra 1530 yılında adaya gelen st.john'un emrindeki şövalyeler beraberlerinde bambaşka, zengin bir kültür getirdiler
st. john şövalyelerinin tarihi, 11. yüzyılın ortalarında başlar
şövalyelerin gerçek görevi, savunma yapmak, hıristiyan hacılara kutsal topraklara kadar refakat etmek ve zor durumda olan insanlara yardımda bulunmaktı
fakat daha sonraları amaçları değişti
hıristiyan olmayanlara saldırmak en büyük görevleri haline geldi
şövalyeler hıristiyanlık dininin askerleri durumuna geldiler
kutsal topraklardaki bütün kaleleri, büyük arazileri, her şeyi ele geçirdiler ve bir donanma kurdular
1291'de müslümanların gelişiyle, şövalyelerin durumu değişti.rodos'u geri alarak türklere karşı iki yüzyıl mücadele ettiler ama 1522'de kanuni sultan süleyman rodos'u ele geçirerek, şövalyeleri adanın dışına sürdü
yeni bir vatana ihtiyaç duyan şövalyeler 1530'da imparator v.charles'in verdiği imtiyazlarla malta'ya yerleştiler
gelir gelmez ticareti ve sosyal ilişkileri geliştirmeye başladılar, yeni hastaneler yaptılar, en önemlisi de adada güçlü bir kalkınma hareketi başlattılar
fakat kanuni sultan süleyman, avrupa'nın geçiş yolları üzerinde bulunan malta'yı da imparatorluk sınırlarına katmak istiyordu
1565'te güçlü bir donanma ile malta'ya geldi ve kuşatma başlattı
kuşatma 4 ay kadar sürdü
sonunda sicilya'dan gelen yardımla şövalyeler galip geldiler
şövalyeler bu savunmayla güney avrupa'nın ve hıristiyanlık aleminin güvenini kazandılar
türklere karşı kazanılan bu zaferden sonra, malta ve gozo'yu büyük bir şevkle geliştirmeye başladılar
adalar, bu dönemde mimarlık, sanat ve kültür açısından altın devrini yaşadı
malta'daki pek çok görkemli yapı bu dönemin eserlerindendir.valletta şehri, ismini şövalyelerin büyük ustası jean parisot de la vallette'den almıştır
valletta en erken dönem raylı sistemin kullanıldığı şehirlerden biridir
fransızlar
malta'daki fransız hakimiyeti kısa ve inişli çıkışlı olmuştur.1798'de adaya gelen napolyon ve kuvvetleri adalılar tarafından başta iyi karşılanmışlardı
buna rağmen st. john şövalyeleri tarafından,fransa'dan gelen devrimci fikirler nedeniyle hiç sevilmediler
yeni hakimlerin getirdiği radikal değişiklikler hala kilise ve soylular tarafından yönetilen ve her iki kuruma da sadık yerlilerin gözüne fazla göründü
ilkokulların kurulması ve bunun gibi olumlu yasalar bunu kiliseye karşı bir hareket olarak nitelendiren halkta dengesizlikler yarattı
eylül 1800'de malta'nın özgürlüğüne kavuşmasına yardımcı olmaya gelen ingiliz kuvvetlerinin kuşatmasına kadar fransızlar gelişlerinden 3 ay sonra ayaklanan halk tarafından valletta ve three cities'in gerilerine sürülmüş ve orada kalmışlardır
böylece ingiliz filosu grand harbour'a girmiş ve 1,5 yüzyıl oradan ayrılmamıştır
ingilizler
ingiliz hakimiyetinin malta tarihinde önemi büyüktür
fransızların kovulması için maltalılara yardım eden ingilizler kendilerini adanın hakimi olarak buldular fakat başta toprakları ellerinde tutup tutmamakta tereddütlüydüler
1802'de yapılan bir anlaşmayla malta'nın st. john düzenine geri dönmesine karar verilmiş ancak halk eski hükümdarlarına geri dönme taraftarı olmamış ve ingiliz himayesi altında kalmak istemiştir
1814 paris anlaşması'yla ingiliz imparatorluğu'na katılan malta, ingiltere için doğu'ya bir atlama taşı olarak stratejik önemini korumuştur
21 eylül 1964 yılında bağımsızlığını ilan eden malta'da ingiliz kuvvetleri 31 mart 1979 tarihine kadar varlıklarını korumuşlardır
günümüz tarihi
malta, 1964'te bağımsızlığını kazanmasının ardından milliyetçi parti yönetimine geçmiş, aynı yıl ingiliz'lerle yapılan bir anlaşmayla,ingiltere'nin askerlerini beş yıl içinde geri çekmesi kararlaştırılmış, 1965'te de avrupa konseyi'ne üye olmuştur
1971 seçimlerinde işçi partisi iktidara gelmiş ve hükümeti ingiliz egemenliğine karşı mücadele eden dominic mintoff kurmuştur
yeni hükümet dış politikada köklü değişikliklere gitmiş, amerikan savaş gemilerinin malta'ya uğraması yasaklanmış, libya ile iyi ilişkiler kurulurken,sovyetler birliği ve çin'e yaklaşılmış, bu durum nato'nun yapmayı vaat ettiği yardımın üçte ikisini, ingiltere'nin de geri kalanını ödemesini sağlamıştır
iç politikada 18 yaşındaki gençlere oy hakkı verilmiş, eşit işe eşit ücret ilkesi benimsenmiş ve 1974'te ingiltere adına bir vali tarafından yönetilen malta'da cumhuriyet ilan edilmiş devlet başkanlığına antony joseph mamo seçilmiştir
1976 seçimlerinde devlet başkanlığına anton buttigie getirilmiş, genel seçimlerde işçi partisi iktidarını korumuştur
başbakanlık görevini sürdüren dominic (dom) mintoff, arap ülkelerine daha yakın bir politika izleyerek, avrupa ile arap ülkeleri arasında bir köprü olmaya çalışmış, arap ülkelerinden libya ve cezayir, batı ülkelerinden italya ve fransa'nın malta'nın tarafsızlığını garanti etmelerini sağlamak istemiştir
1979'da, ingiliz askeri üsleri boşaltılmış, nato'dan alınmış borçların ödenebilmesi için fransa ve çin'e başvurulmuş ve çin'den alınan yardım giderek artmıştır
1980'de libyalı danışmanlar ülkeden sınır dışı edilmiş, ardından, italya ile malta'nın tarafsızlığını gerekirse askerle korumayı güvenceye alan bir savunma antlaşması imzalanmıştır
1981'de de eski nato sarnıçlarından sovyetler birliği'ne yararlanma hakkı verilmiştir
aynı yıl yapılan seçimlerde işçi partisi, milliyetçi parti'den daha az oy almasına karşın, seçim sisteminin sonucu iktidarını sürdürmüş, ancak 1987 mayıs'ında yapılan seçimleri kazanan milliyetçi parti 14 yıllık işçi partisi iktidarına son vermiştir
1 mayıs 2004'te avrupa birliği'ne üye, 1 ocak 2008'den itibaren de avro alanı'na dahil olmuştur
coğrafya ve iklim
coğrafya
malta'da hiç dağ ya da akarsu bulunmamaktadır ve adanın karakteristik özelliğini teraslanmış alanları ve bir dizi alçak tepeleri teşkil eder
137 kilometre uzunluğundaki kıyılarında ise güzel kumsallara sahip pek çok koyları ve limanları vardır
iklim
malta adaları, yumuşak geçen kışları ve sıcak yaz sezonuyla sağlıklı bir iklime sahiptir
soğuk rüzgarlar, kar, don ve sis malta'da bilinmeyen terimlerdir
nisandan sonra seyrek olmakla birlikte yazın neredeyse hiç rastlanmayan yağışlar en çok eylül ile nisan ayları arasında görülür
sıcaklık kış aylarında (kasım - nisan) ortalama 14.3 °c, yaz aylarında (mayıs- ekim) ise ortalama olarak 32.6 °c civarındadır
malta adaları, sıcak yaz günleri ve gecelerinde denizden esen serin meltemlerle, temmuz ayı ortalarından eylül ayı ortalarına kadar devam eden sıcaklığın yüksek olduğu dönemlerde bile, nadiren aşırı sıcaklara maruz kalır
tarlaların çoğunluğu küçük ve az eğimlidir
fakat yağış eksikliği ve ters arazi koşullarına rağmen tarım gelişmiştir
ekonomi ve gelirler
malta ekonomi olarak sıkıntı çekmeyen bir ülkedir
ülkede evsiz bulunmamaktadır
nüfusun yoğun olmaması sebebiyle halkın refah düzeyi normaldir
ülkenin gelirlerinin yaklaşık %97 sini turizm oluşturmaktadır
özellikle dil okullarının bunda etkisi vardır
ülkede 50 den fazla dil okulu bulunmaktadır
gelirlerin geri kalan kısmı ise ufak çaplı ihracattır
ingiltere, çin, libya ve suudî arabistan ile ekonomik açıdan iyi ilişkiler içerisindedir
</text></doc>
<docno>174981</docno>
<text>
wollongong
wollongong, avustralya'da, yeni güney galler eyaletinde coğrafi bakımdan bir şehirleşmiş metropoliten yerleşim alanıdır ve yerel idare bakımından "yerel idare bölgesi (local government area)" statülü "wollongong şehri", "shellharbour sehri" ve "kiama belediyesi" idari yerleşim birimlerinden oluşur
takma adı isminin kısaltmasından çıkartılan "the gong"'dur
wollongong sidney'in 88 km güneyinde karayolu ile ortalama 1.5 saat uzaklıkta "güney sahil (south coast)" adı da verilen "illawara bölgesi"'nde bulunup bu bölgenin merkez şehridir
nüfusu (2009 resmi tahminine göre) 199,277 kişi olup yeni güney galler eyaletinde üçüncü sırada gelmektedir
wollongong şehri avusturalyalı beyazlar tarafından yerleşildiğinden beri zengin maden yataklarının işletilmesi ve kurulan sanayileri (ozellikle demir-çelik sanayi) ile önem kazanmıştır
şehirde yeni güney galler bölgesinin en önemli balıkçılık filosu ve balık işleme merkezi bulunmaktadır
şehirde uluslarası isim yapmış (eskiden new south wales üniversitesi'nin bir kısmı olan ve günümüzde bu kurumdan ayrılmış olan) wollongong üniversitesi vardır ve bu üniversite özellikle gelen çok sayıda güneydoğu asyalı öğrenciler dolayısıyla şehirin kozmopoliten bir karakter kazanmasına katkı yapmıştır
şehir ii
dünya savaşı'ndan sonra avusturalya'ya gelmeleri artan yabancı göçmenler için çekici olmuştur; güney avrupa'dan (makedonya, italya, yunanistan ve türkiye'den) gelen göçmenlerin çalışma ve yerleşme yeri olmuş ve bunlara son yıllarda vietnam, lübnan, iran, portekiz, ispanya, afrika, latin amerika ve bosna-hersek'ten gelen göçmenler eklenmiş ve şehrin kozmopoliten havasını pekiştirmişlerdir
şehirde bölgede en büyük olan iki katedral bulunduğu gibi diğer mezhep dinlerinin dinsel binaları da bulunmaktadır
bunlar arasında "nan tien" adlı büyük budist tapınağının güney yarı kürenin en büyük modern budist tapınağı olduğu iddia edilmektedir
coğrafi konum
wollongong şehrinin çok özel bir coğrafi konumu bulunmaktadır
şehir, doğu yönünde tasman denizi tarafından ve batı yönünde yüksek uçurumlu olan kumtaşından kayalıklı "illawarra yarları" adı verilen çok dik ve yüksek uçurumlar tarafından dar ve düz bir sahil şeridi içinde kısılıp kalmıştır
bu ovalık sahil şeridi güneyde çok genişlemekte; kuzeyde gayet daralmakta ve wollongong şehri çarşı ve iş merkezi ise bu şeridinin ortasında bulunmaktadır
yarlar denizden yaklaşık 150m ile 750m'ye yükselmektedir ve bu yarların zirvelerinde güneye doğru "keira tepesi" (464m), "kembla tepsi" (534m), "broker's nose tepası" (440m) ve "murray tepesi" (768m) bulunmaktadır
bu yarlar içinde kömür tabakaları bulunmaktadır ve geçen iki yüzyılda bu kömürleri çıkarmak için yarların içine delik gibi çok sayıda kömür ocakları açılmıştır
bazı şehir varoşları yarların alt eteklerine erişmekle beraber, bu yarlar idari kararlarla doğa koruması altına alınmış ve koruma alanında bina yapılması yasak edilmiştir
böylece korunan yarlarda subtropik maki korusu bitki örtüsü genellikle görülmekte ve bazı alanlarda ise yaprak döken ağaçlardan oluşan korular bulunmaktadır
bu yarlardan bazı kısa ve hızlı akan ve çok kere seller getiren ("para creek", "allans creek", "nostaw ravine", "jimbob creek", "mullet creek" ve "macquariederesi" adları taşıyan) dereler denize inmektedir
sahil şeridi kuzeyde gayet daralmaktadır
bu kuzeyde dar geçit haline gelen bölgeden geçen ana karayolu devamlı yarlardan düşen kayalar tarafından zarar görüp kapanmaktaydı
2005'de bu dar şerit önüne deniz üzerine deniz altındaki kayalara dayanan hem vasıta hem de yayalar için geçit veren "sea cliff köprüsü" adı verilen bir viaduk açılmıştır
"güney sahil demiryolu " hattı ise sidney metropoliten bölgesine gidebilmek için birkaç tünelden geçmektedir
diğer taraftan kara içinden geçen "old prenses karayolu" ve "southway oto yolu" yarların daha güneyinden "bull geçiti" ve "mount püsley geçiti"'nden şehre girmektedirler
ovalık sahil şeridi güneye gittikçe genişlemektedir
"albion park" ad verilen en geniş olduğu yerde pasifik okyanusu'ndan ince bir kumsal şeridi ile ayrılmış ve tuzlu sulu bir sahil lagunu olan "illawarra gölü" bulunmaktadır
bu ovalık sahil şeridi çok mümbit topraklara haiz olup 19. yüzyılda beyaz göçmenlerin gelip burada tarım ve çiftçilik yapmak için yerleşmelerine neden olmuştur
sahil şeridinin önündeki deniz sahillerinde açık altın-renkli ince kumları olan birçok plaj bulunmaktadır
bu plajlar aralarında denize uzanan kayalık burunlar bulunmaktadır
bu burunlarain bir kısmı kazılarak ve diğerleinin öne yapısal mendirekelr yapılarak yatlar için elverişli "port kembla", "shellharbour" ve "kiama" adı verilen korunaklı limanlar yapılmıştır
wollongong'un merkezinin hemen güneyinde denizde 5 küçük ada bulunmakta ve bu adalar "beş ada doğa rezervi" adı verilen doğa koruma alanları olarakbinalardan arındırlmaktadır
şehrin merkez semtleri kuzeyde "para creek deresi"'nden güneyde "greenhouse parkı" na kadar uzanıp wollongong'un varoşlarını, "kuzey wollongong"'u ve "wollongong hastanesi"'ni içine alır
şehrin iş ve ticaret merkezi dükkanları, işyerlerini ve büyük mağazaları ihtiva eden "crown street mall" ile "market sokağı", corrimal sokağı", "burelli sokağı" ve demiryolu hattı ile çevrelenen alandadır
şehirde ikematgahlar genellikle bir veya iki katlı evlerden oluşmaktadır ama iş ve ticaret merkezinin kuzeydoğusunda yüksek birkaç katlı apartımanlar semti "smith's hill"'de bulunmaktadır
şehrin doğusunda kayalık ve ve dik sahilli falstaff burnu vardır
bu tepenin bir tarafı 19. yüzyılda sürgün suçlular işçi olarak kullanılarak kazılıp "belmore sığınağı" adlı bir liman yapılmış ve sonradan kuzeyine bir mendirek yapılıp genişletilerek "wollongong limanı" yapılmıştır
belmore sığınağı wollongong'da bulunan ticari balıkçılık filosu limanıdır ve balıkçı gemisi sahipleri tarafından kurulan balıkçılık kooperatifi gemileri tarafından kullanılmaktadır
wollogong limanı ise daha çok özel yatlar için liman hizmeti vermektedir
bu burunun üstündeki tepede "falkstaff tepesi kalesi" adı verilen bir tarihi istihkam mevkii, eski gemilerden indirilen toplar ve iki deniz feneri bulunmaktadır
limanın girişine 1871'de demir levhalar kullanılarak yapılan "mendirek deniz feneri" günümüzde kullanılmamakla beraber şehrin bir senbolu olmuştur
18936'da tepenin üstüne yeni bir denizfeneri yapılmıştır ve günümüzde kullanılmaktadır
wollongong merkezine yakın plajlar arasında "kuzey plaj" limandan "para creek deresi" ağzındaki laguna kadar uzanır ve "wollongog plajı" falstaff burnun'dan coniston plajı'na kadar uzanmaktadır
iklim
wollongong'un yarı okyanus ve subtropik iklimi vardır
ortalama en yüksek ısılar kışın 17°c ve yazın (güney yarıkürede aralık, ocak, şubat aylarında) 26°c olmaktadır
gözlümlenen en yüksek ısı ocak'ta 44,1°c ve en düşük ısı temmuz'da 0,8°c olmuştur
sıcak yaz günlerinde çok kerre güneyden hızla gelen soğuk hava kütlesi nedeniyle genellikle hafif rüzgarlar ortaya çıkmakta ve insanları rahatsız edecek kadar yüksek ışılar görülmemektedir
fakat bazan sıcak aylarda yıldırım, şiddetli yağmur ve hatta dolu yağışlarına sebep olan yaz fırtınaları da wollongong'da görülmektedir
kış ayları olan temmuz ve ağustos ayları, batıdan gelen bazan 100km/saat'a ulaşan şiddetli rüzgarlar dolayısıyla, "rüzgarlı aylar" olarak nitelendirilmektedir
ilık iklimi olması nedeniyle yağmur halinde olan yağışlar, yıl içinde, yıllın ilk aylarında biraz daha fazla olmak üzere, genellikle düzgün olarak dağılmaktadır
yüksek illiwara yarı dolayısıyla denizden gelen bulutlar şehir üzerine yağış sağlamaktadırlar
yılın herhangi bir zamanında kısa zaman süren ama çok şiddetli yağmur yağışları olağandır ve bazan bunlar yerel sellere sebep olmaktadır
bunlardan en şiddetlisi 17 ağustos 1998 gözümlenmiş ve şehirde üç saatlik bir zaman içinde 316 mm olarak gözlenen yağış getiren yağmurlu fırtına şehrin bazı semtlerini yerel sellerin basması olayını ortaya çıkartmıștır
demografi
woollongong şehri varoşları ile kuzey'de "helensburgh şehri"'nden güneye "gerroa" şehrine kadar uzanmaktadır
bu idarıi sınırlar içinde nüfusu 292.190 kişi olup, böylece bu şehir avusturalya'da nüfus itibariyle 9. sırayı almaktadır
içinde bulunduğu yen güney galler eyaleti içinde ise sydney ve newcastle şehirlerinden sonra üçüncü sıradadır
görülecek yerler
wollongong'da başlıca turizm çeken yerler bazıları avustralya'da çok tanınmış olan, çok sayıda yüzme ve surfing plajlarıdır
bunların yanında şu görülebilecek trizm mevkileri de sayılabilir:
resimler
wollongong
kardeş şehir
wollongong şehrinin şu yabancı şehirlerle kardeş şehir bağlantıları bulunur:
</text></doc>
<docno>37094</docno>
<text>
yatağan, muğla
yatağan, muğla ilinin 12 ilçesinden birisi ve ilçenin yönetim merkezi olan şehir
ilçedeki yatağan termik santrali yatağan halkı için önemli bir kanser kaynağıdır
eski ve verimsiz yöntemlerle üretim yapmaya devam eden santral nedeniyle çocukların yüzde 95'inin kanındaki kurşun oranı normalin üzerinde olduğu tespit edilmiştir.. santral, zaman zaman yatağan havasını aşırı derecede kirletmiş ve kapatılmıştır
yatağan termik santralinin yaydığı hastalıklar ve pis hava yüzünden birçok insan bölgeyi terk etmiştir.bölge nüfusu çok az ve fakir ailelerden oluşmaktadır
son yıllarda mermer fabrikaları da çoğalmıştır
yatağan'da sanayileşmeye örnek mermer fabrikaları bulunur
ayrıca bu fabrikalarda üretilen mermerler mermer sektöründe ün kazanmıştır
mermer fabrikalarının akarsulara bıraktıkları mermer tozu akarsulardaki canlı hayatını olumsuz yönde etkilemektedir
ayrcıa sanayisi gelişmekte olan yatağan'a fabrikalarda çalışmak üzere dışarıdan birçok gurbetçi vatandaş gelmektedir
ilçeye bağlı eskihisar, yatağanköyü kral yolu'nun bittiği yerdir
bölgede roma döneminden kalma eserler vardır ve kazı çalışmaları hala devam etmektedir
tarihçe
yörenin ilk çağlardaki adı “karya” daha sonraları da “menteşe” anılır
bölgeye ilk yerleşenler lelekler ve karlardır
tarihçi heredot, karyalılar i.ö
5. yüzyılda anadolu’da yaşadıklarını söylemektedir
iç karya’nın zengin maden yatakları, ormanları, verimli toprakları, sahil şeridinin liman kurmaya ve ulaşıma müsait olması, karya üzerinden saldırıları yoğunlaştırır
persler, lidya kralını esir alırlar
i:ö
387’deki “kral barışı” ile tüm anadolu tekrar perslerin yönetimi altına girer
i.ö
334 yılında büyük iskender, önce halikarnassos'u, sonra muğla’yı perslerden geri alır
yöre 200 yıl karya toprakları olarak kalır
büyük iskender’in bölgeden çekilmesiyle karya da karışık dönem başlar
roma imparatorluğu 395 yılında doğu ve batı roma olmak üzere ikiye ayrılır
karya, doğu roma sınırları içerisinde kalır
800 yılına kadar süren bizans egemenliği, abbasi halifesi harun-u reşid’in gelmesiyle noktalanır
yörede, ilk islami etkiler yayılmaya başlar
anadolu 1071 malazgirt zaferinden sonra, hızlı bir türkleşme sürecine girer
1075 yılında kutalmışoğlu süleyman şah iznik’i alarak anadolu selçuklu devletini kurar
1231 yılında moğol imparatoru cengiz han’ın harzem ülkesini istilası üzerine, burada yaşayan türk boyları ülkelerini terk ederek selçuklu hükümdarı i. alaeddin keykubad’a sığınırlar
i. alaeddin keykubad, kuri beyin oymağını, denizden gelecek saldırılara karşı koymak üzere selçuklu sahil ordu komutanlığı emrinde, milas sahillerine yerleştirir
bu oymak burada hayvancılık ve tarımla uğraşır
selçuklular karya ve çevresini uç beyleriyle yönetmeye çalışırlar
uç beyi olan menteşe bey, oğuz türkmen boylarındandır
anadolu selçuklu devleti, 1243 yılında kösedağ muharebesinde moğollara yenik düşünce, kuri bey'in torunu menteşe bey bu karışıklıktan yararlanarak bağımsızlığını ilan eder
menteşe beyliği'ni kurar
menteşe beyinin adına istinaden bölgeye bu ad verilir
menteşe bey, karadan ve denizden batı anadolu’yu kuşatarak, karya bölgesini fetheder
burası batı anadolu’da türklerin eline geçen ilk bölgedir
menteşe beyliği 1389 yılına kadar bağımsızlığını sürdürür
daha sonra osmanlı devletine bağlanır
1402 ankara savaşı'ndan sonra, ankara yöresindeki ahiler moğol baskısından kurtulmak üzere anadolu’nun çeşitli yörelerine dağılırlar
ahi ebubekir ve kardeşi ahi sinan cemaatiyle menteşe bölgesine gelirler
burada çoğalarak ahiköy’ü kurarlar
30 ekim 1918 antlaşmasıyla osmanlı toprakları paylaşılır
yöre italyanların işgaline uğrar
italyanlar 5 temmuz 1921 ’de bölgeyi terk ederler
ahiköy ya da şimdiki adıyla yatağan 1848 yılına kadar, bozüyük bucağına bağlı köyü olarak kaldı
1848-1864 te ahiköy bucak, bozüyük'te ilçe oldu
daha sonra ilçelik bozüyük'ten alınıp çine'ye nakledildi
ahiköy, bucak olarak kaldı
2.6.1944 tarih ve 4662 sayılı kanunla ahiköy ismi, yatağan olarak değiştirildi
ilçe merkezi oldu
ilçe; akyol, konak olarak iki mahalle, turgut, kavaklıdere diye iki bucak ve 48 köyden oluştu
yatağan ilçesi yeni yerleşim olmasına rağmen hızlı gelişme gösterdi
gelişmesine en büyük etken, ilçenin ana yolların kesiştiği noktada bulunmasıdır
yatağan isminin verilmesi ile ilgili birden fazla anlatım vardır
şöyleki; -yatağan, 50-100 cm
uzunluğunda kabzasından ucuna doğru hafifçe kıvrılan türk kılıcıdır
ilk olarak 14. yüzyıl başında kullanılmıştır
gövdesi kaliteli çelikten, kabzası boynuzdan yapılı ve belde kalın bir kuşak içinde taşınırdı
bu bıçağın yapıldığı yerler yatağan ismini alırdı
denizli yatağan, bıçakçılığı devam ettirmektedir
ataları, konar-göçer yörükleridir
denizli yöresinden gelip buralara yerleşmişlerdir
bıçakçılık gibi kesme aletlerini belirli bir süre yapmışlardır
yatağan ismi, yatıgan dağından almıştır
yatağan dağı görünüş olarak ince uzun bıçağa andırır
ahi sinan'ın mezarı yatağan dağının zirvesindedir
orada yatana çağırışım yapacak şekilde "yatan" denilmiştir
daha sonra yatağan olarak söylenmeye başlanmıştır
halikarnas balıkçısı, (mavi sürgün sayfa 152 de) "ahiköy o zaman nahiyeydi, şimdi kaymakamlık oldu
ben bodrum'dayken yatağan adlı bir kayığım vardı
ahiköy'ün ilk kaymakamının karısı bodrumluymuş
yeni kaymakamlığa yeni bir ad takmak gerekince, oraya "yatağan" diye kayığımın adını vermişler. "
demiştir
</text></doc>