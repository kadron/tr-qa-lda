<docno>37504</docno>
<text>
güneysu, rize
güneysu rize ilinin bir ilçesi
tarihçe
potamya osmanlı yazılı kaynaklarında ilk olarak 1486 tarihli trabzon tapu tahrir defterlerinde görünen, trabzon imparatorluğu döneminde kurulmuş önemsiz bir rum köyü olduğu düşünülmektedir
1530 tarihli defterlerde 3 mahalle ve 2 köyde oluşan potamya karyesinde 228 hıristiyan rum, 28 yeni müslüman (olmuş rum), 26 baştine yaşamakta ve 13 değirmen olduğu kayıtlıydı
1924 yılında yerleşimdeki medreseler kapatılınca tepkiyle karşılanmış, 1925 yılında "şapka isyanı" oalrak bilinen tarihi olay potamya'da yaşanmıştır
güneysu, rize iline bağlı bir bucak merkezi iken 1987 yılında ilçe olmuştur
güneysu ilçesi’nin eski adı ve halk arasında da yaygın olarak kullanılan ismi potomya'dır
çünkü karadeniz bölgesinde kaynağını dağların kuzeyinden alan birçok kısa mesafeli,gür akışlı akarsulardan olan taşlıdere havzası'nın iki önemli kolu olan salarha deresi ve potomya deresi arasında kaldığından bu ismi almıştır
yani iki akarsu ortasında yer aldığından potamya denilmiş ve zamanla halk dilinde potomya'ya dönüşmüştür
potamya "dereli" anlamına gelmektedir
coğrafya
güneysu ilçe sınırları yaklaşık olarak batıda 40 34 doğu boylamından, doğuda 40 44doğu boylamından, güneyde 40 50 kuzey enleminden ve kuzeyde 41 02 kuzey enleminden geçmektedir
güneysu, rize il merkezinin güneydoğusunda taşlıdere'nin karadeniz'le birleştiği noktadan güneye doğru gidildikçe dokuzuncu kilometrede yer alan ve 107 km2 alana sahip rize'nin iç kesim ilçelerinden biridir
şehir merkezinin, kıyıya uzaklığı 14 km
olup şehir merkezi rakımı 152 metredir
doğudan çayeli, kuzeyden rize merkeze bağlı topraklar batıdan rize merkeze ve ikizdere toprakları ve güneyden ikizdere toprakları ve kaçkar dağları ile çevrilidir
kuzey sınırları karadeniz kıyısından 9 km içeriden başlayıp şehir merkezinin 14.km'de olduğu halde rakımı 152 km'de olması akarsu kenarında kurulmasının bir sonucudur
oysa şehir merkezi bile tepelerle çevrili olup, buralarda kurulan yakın köylerde bile (iki üç km mesafede) rakım bu değerin birkaç katına çıkabilmektedir
ilçe çok engebeli bir rölyefe sahip olup, ilçe sınırları dahilinde yükseltisi 150 m. ile 2000 m. civarında değişen tepelik alanlar mevcuttur
bu tepeler yapı, rölyef ve teşekkülat bakımından bir birine benzer özellikler göstermekte olup vadilerle birbirinden ayrılmışlardır
bu vadilerde büyüklü küçüklü çok sayıda akarsu mevcut olup bunlar daha sonra taşlı dere havzasının en önemli kolu olan güneysu ( potamya ) deresini meydana getirmektedir
arazinin çoğu dağlık olup cüzi bir kısmını yaylalar meydana getirmektedir
denize komşu olmadığı için de rize genelinde payı %1 olan ovalarından bile tam olarak payını alamamıştır
bu dağlık arazi ise tamamen bitki örtüsü ile kaplı olup, açık alan görmek mümkün değildir.bu bitki örtüsü vadilerin derin ve keskin görünümünü yumuşatıp göze hoş bir karakter kazanmasına yardımcı olmaktadır
iklim
bölgenin iklim özelliğinden kaynaklanan sürekli yağışlar aşınmayı arttırarak erozyon tehlikesini sürekli gündemde tutmaktadır
ayrıca bu yağışlar rölyefteki engebe ve toprakta ki namüsait yapı ve doku ile birleşince ilçenin her köşesine can ve mal kaybına müsebbip olan sürpriz sel ve heyelanlarla karşılaşmak mümkün olmaktadır
nitekim 12 kasım 2001 ve 23 temmuz 2002 felaketleri bunun sadece acı iki örneğidir
bitki örtüsü
yörenin bitki örtüsü özelliğine baktığımızda sınırları dışından (kıyıdan) başlayan kolşik flora’nın hakimiyetini müşahade etmekteyiz
ancak belli bir yükseltiden sonra iğne yapraklı ağaçlar hakim duruma geçmekte ve kaçkarların kuzey sınırlarında sıralanan belli sayı ve büyüklükteki yaylalarda alpin çayırlardan söz etmemiz mümkündür
nüfus
güneysu’nun nüfus yoğunluğu türkiye ortalamasının üzerinde olup kadın nüfusu erkek nüfusundan daha fazladır
ayrıca sürekli dışa göç 1990’da 19516 olan güneysu nüfusunu 2000 yılında 17320’ye geriletmiştir
dolayısıyla nüfus artış hızı %-11,25’dir
kırsal nüfus yoğunluğu şehir nüfusundan çok fazladır.bunun sebebi merkeze yakın köylerin oluşu dolayısıyla insanların köyden merkeze gündüzün gelip gitmesidir.ayrıca kır nüfusunun şehir nüfusundan fazla olmasının diğer bir sebebi ilçe sınırları içinde 22 köy olup belediye sınırları içinde 6 mahallenin oluşudur.yeni kırsal yerleşme sayılarının şehirdeki yerleşmenin 5 katından fazla oluşudur
güneysu nüfusunu etnik köken bakımından başta türkler,laz kökenli türkleşmiş aileler ve kısmende gürcüler oluşturmaktadır
ekonomi
güneysu halkının temel geçim kaynağını tarım ve tarıma dayalı sanayi teşkil etmektedir.bu konuda özellikle çay tarımının hakimiyetinden söz etmek mümkündür
son yıllarda çaya alternatif olarak kivi de yetiştirilmeye başlanmıştır
sebzecilik her ailenin kendi ihtiyacını karşılamaya yönelik olup küçük tarlalarda yapılmaktadır.ayrıca traktör gibi tarım sanayii araçlarını kullanmaya müsait bir alan olmadığından bütün ekim,biçim işleri çapa vb
el aletleri ile yapılmakta olup insan gücüne dayanmaktadır
nadiren hayvan gücünden istifade edilir
hayvancılık faaliyetleri daha çok kırsal alanda olup büyük baş hayvan yetiştiriciliği ön plandadır
bunun yanında yüksek kesimlerde kıl keçisi ağırlıklı küçükbaş hayvancılık da yapılmaktadır
sanayi faaliyetleri olarak çay sanayii gerek üretim gerek istihdam açısından birinci durumdadır
ilçede 2 tane çaykur’a, 35 tane özel sektöre ait olan çeşitli üretim kapasitesine sahip 37 fabrika mevcut olup, ilçede yetişen çayın işlenmesinin yanı sıra komşu ilçelerden de alınan yaş çayı işleyen bu fabrikalar, ilçenin özel sektör çay sanayii bakımından diğer ilçelerden daha iyi olduğunu göstermektedir
</text></doc>
<docno>55290</docno>
<text>
gaziköy, kozan
gaziköy, kozan ilçesine bağlı kasaba
doğusunda hacıbeyli, batısında hamamköyü ve mahalleleri, kuzeyinde alapınar ve yassıçalı, güneyinde ise ayşehoca köyleri ile çevrili merkezi bir yerleşim birimi olan gaziköy kasabası kozan’ın il olması konumunda ilçe olmaya kesin aday bir beldedir
gaziköy kasabası'nda esnaf, sanatkâr ve küçük sanayisinde çok sayıda iş yeri bulunmaktadır
ilköğretim okulu ve lise binalarında yıllardır eğitim veren gaziköy okulları bölge halkının büyük bir eğitim kaynağı olmuştur
gaziköy’de kasaba ve bölge halkının sağlık sorunları için sağlık ocağı, asayişi sağlamak için 2 katlı modern bir jandarma karakolu hizmet vermektedir
üreticilerin mahsûllerini değerlendirmek için çukobirlik tesisleri mevcut olan belde de belediye sarayı ve bağlı kurumlar da yer almaktadır
bir zamanlar çok hızlı gelişme gösteren kasaba işsizlik sorununa el atılamaması ve yeni iş yerlerinin kurulmasının teşvik edilememesi yüzünden türkiye’nin her vilâyetine beyin göçü vermiş ve yavaş yavaş küçülmeye başlamıştır
yaklaşık 1.600 hanesi dışarıda bulunan gaziköy kasabası 1968 yılında halil gültekin başkanlığında belediyelik olmuştur
2000 yılı nüfus sayım sonuçlarına göre gaziköy kasabasının nüfusu 3027 olup 650 haneden oluşmaktadır
cumhuriyet, adalet, hürriyet ve yeni mahalle olmak üzere 4 mahalleden oluşan gaziköy'de mevcut 650 hane, ve 3027 kişi yaşamaktadır
1500 seçmeni bulunan gaziköy 1922 yılında recep hoca (toy), yazıcı mümin (şen) ve ali ağa (özener) mustafa kemal atatürk’ün çok yakın arkadaşı olan hüsrev sami bey’den gaziköy arazisini satın alarak kendileri gibi selanikli ve yörük asıllı olan serez ovası, koçoğlu, baloğlu, şabanlar, mozgallı gibi köylülerden müteşekkil 75 hanelik gaziköy kasabasını kurdular
kurucular selânik kökenli oldukları için atatürk’ün adına izafeten gaziköyü adını verdiler
bu isim zamanla gaziköy olarak kullanılmaya başlandı
</text></doc>
<docno>123457</docno>
<text>
kuyumcullu, karasu
kuyumcullu, sakarya ilinin karasu ilçesine bağlı bir köydür
tarihçe
köyünün tarihi orhangazi zamanına kadar dayanmaktadır
orhangazinin uçbey komutanlarından konuralp bey tarafından bölge feth olunmuştur
köy orhan gazi tarafından kurulmuştur
ilk yerleşim yeri çamköprüdür .kanıtıda eski camii yeri olan vakıf malı olan arazidir
bu arazide eskiden han ve cami varmış, bu yol eski karadeniz ipek yoludur
ikinci yerleşim yeri deniz yolunun üstünde olan eski kuyu, şimdiki aslanlı çeşmenin olduğu yerdir
kanıtı yine arka tarafın da kalan vakıf malı arsadır, oda eski cami yeridir yine kanıtları eski osmanlı mezarlıklarıdır köyün yerli halkı olan manavlar orhan gazinin bizansdan alıpta yerleştirdiği askerlerin torunlarıdır
kanıtı sadece googleye manav türkleri yazmanız yeterlidir.kayı boyunun kimler olduğunu göreceksiniz, kayı köyün eski yerleşim yerleri maden deresinin sel yapmasından eski yerleşim yerlerinin zarar görmesinden yukarı kalkmiştır
köyün 700 senelik tarihi vardır
köye gelen karadenizlilerin tarihi de hicri 1292, miladi 1877-1878 93 harbi denilen osmanlı-rus harbinden kaçan kafkas göçmeni denilen halk oluşturmaktadır
kültür
köyün gelenek, görenek ve yemekleri hakkında bilgi yoktur
yöresel yapılan simitleri meşhurdur
evlerin bahçelerinde bulunan kubbe fırınlarda özel günler (bayramlar gibi) öncesi yapılır
coğrafya
sakarya iline 60 km, karasu ilçesine 12 km uzaklıktadır.köye bağlı salıkkaya mahallesindeki mağaradan fotoğraflar
fotoğrafta görüldüğü gibi mağaranın içinde küçük bir akarsu akmaktadır.mağaranın batı tarafından gelen akarsu ön giriş bölümüyle birleştikten sonra kuzey tarafa doğru kıvrılarak küçük bir girişten gözden kaybolmaktadır
köyün kuzeydoğusunda anagöl adında kışın çevresi bataklık haline gelen, yazın suları bir miktar azalan bir göl yer alır.gölün fazla suları bir kanal vasıtasıyla denize dökülmeden önce maden deresi ile birleşir.kanal ve maden deresinin birleşmiş olması tatlı su balıklarının iki tarafa geçişini sağlayarak balıkçılık açısından verimli hale getirir
iklim
köyün iklimi, karadeniz iklimi etki alanı içerisindedir
ekonomi
köyün ekonomisi fındık tarımına dayalıdır
iklim ve bitki örtüsü birçok tarım ürününü yetiştirmeye müsait olan köyde ticareti yapılan tek tarım ürününün fındık olduğunu söyleyebiliriz
muhtarlık
yerleşim yerinin köy tüzel kişiliği alması ile birlikte köyün tüzel kişiliğini temsil etmesi için köy muhtarlık seçimleri de yapılmaktadır
seçildikleri yıllara göre köy muhtarları:
altyapı bilgileri
kuyumcullu köyü gelişmişlik düzeyi bakımından örnek alınacak köylerimizdendir
köyde modern bir ilköğretim okulu vardır
köyün hem içme suyu şebekesi hem kanalizasyon şebekesi vardır
ptt acentesi vardır
sağlık ocağı vardır
köye ulaşımı sağlayan yol duble asfalttır
</text></doc>
<docno>100451</docno>
<text>
hayalet kasaba
hayalet kasaba, çoğunlukla başarısız ekonomik yapı veya insan – doğa kaynaklı felaketler, savaş vb gibi sebepler yüzünden terk edilmiş olan kasaba veya şehirlere verilen isimdir
deyim, nufüsları çok ciddi şekilde azalmış yerleşim yerleri için de kullanılır
ayrıca özellikle belli zaman dilimlerinde nüfusunun arttığı örneğin mısır’daki bazı harabe ören yerleri gibi normal şartlarda turizm dışında ayakta kalamayacak olan yerler için de kullanılır
gerçek hayalet kasabalar yerel sakinler tarafından tamamen terk edilmiş olan yerlerdir
buna örnek kaliforniya’daki bodie kasabasıdır
ayrıca halen bünyesinde bazı sanat ve mimari yapı özellikleri bulunan ama artık kimsenin yaşamadığı ören yerleri de olabilir
bazı hayalet kasabalar turistler için ziyaret mekanları olarak kullanılırken bazı hayalet kasabalarına girmek tehlikeli hatta kanunlara aykırı olabilmektedir
sebepler
kasabaların veya kentlerin terk edilmesinin ardındaki sebepler arasında azalan doğal kaynaklar, su gibi temel ihtiyacın artık sağlanamaması, demiryolu veya karayolunun güzergah değişikliği, yerel ekonominin başka bir bölgeye kayması, doğal kaynakların yerlerinin değiştirilmesi (aral gölü) veya felaketler (çernobil) olabilmektedir
bazı salgın hastalıklar da belirli yerleşim yerlerinin terk edilmesinde etkendir
arkansas’da bazı kasabalarda neredeyse kasaba nüfüsunun tamamı (7000 kişi) 1918-19 ispanyol gribi salgınında ölünce geride kalan insanlar kasabaları terk etmiştir
özellikle ortadoğuda yenilgiye uğrayan veya çöken devletler, imparatorluklara ait başkentler iktidarın yeni eğilimine göre değişir ve geride hayalet kasabalar bırakırdı
doğal felaketler de hayalet kasaba oluşumunda etkilidir
pattonsburg missouri 1845 yılında kurulduğundan beri 30 kere sel felaketi geçirdiği için 1993 yılında 3 km uzakta yeni yerinde new pattonsburg adı altında tekrar kurulmuştur
bilimsel alandaki gelişmelerin de hayalet kasaba oluşumuna etkisi vardır
1991 yılında lemieux ontario kanada’da yer zemininde yapılan teslerde kentin dayanıksız kum üzerine kurulduğu anlaşılmış , kent başka yere taşınmış ve 2 yıl sonra güçlü bir sel eski şehri yutmuştur
devlet bazı arazileri kamulaştırdığı zaman da hayalet kasabalar oluşabilmektedir
nasa füze testlerini gerçekleştirmek için mississippi’de bazı geniş arazileri kamulaştırınca kasabalar kaderlerine terk edilmiş şekilde bırakılmıştır
barajların inşa edilmesi de hayalet kasaba yaratmaktadır
su altında kalacak kasabalar kıyıda kalacak yerde yeniden inşa edilmekte ve eski yerleşim yerleri suların altında kalmaktadır
ülkemizde bunun en güzel örneği hasankeyf’dir
yeniden canlanan hayalet kasabalar
hayalet kasabaların çok azı tekrar hayata gelebilmektedir
çoğunlukla bunun sebebi tarihi eser statüsündeki yerleşim yerine yönelik turist ilgisinin artmasıdır
avustralya'daki walhalla, altına hücum zamanının önemli kasabalarından olup sonradan hayalet kasaba olmuş, diğer turistik alanlara yakınlığından ötürü yeniden kalkınmaya başlamıştır
antik mısır’daki iskenderiye şehri çok önemli bir kentken modern zamanlarda nüfusu çok azalmış, hatta 19
yüzyılda 150’ye kadar düşmüş ancak bugün 3.5 milyon insanın yaşadığı bir şehir haline gelmiştir
dünyadaki hayalet kasabalar
çeşitli ülkelerde farklı nedenlerle oluşmuş hayalet kasabaların yanı sıra antarktika’da bulunan ve terk edilmiş bilimsel istasyonlar da bu kapsamda değerlendirilebilir
özellikle avrupa’da ortaçağda terk edilmiş birçok hayalet kasaba bulunmaktadır
özellikle viking istilasından sonra birçok köyde tekrar yerleşim olmamıştır
ayrıca vezüv yanardağının ms 79 yılında patlamasının ardından italya’daki pompey ve herkulaneum şehirleri de hayalet şehirler olmuştur
ukrayna ve belarus’daki bazı kasabalar çernobil nükleer kazasından sonra yüksek derecede radyasyon nedeniyle boşaltılmıştır ve bugün de buralara giriş yasaktır
bu kasabalar artık dağılmış olan sovyetler birliğini canlı olarak muhafaza eden müzeler gibidir
kuzey kıbrıs türk cumhuriyeti ve kıbrıs cumhuriyeti arasındaki maraş kenti barış antlaşması imzalanana dek boşaltılmıştır
bugün hala hayalet bir şehirdir
</text></doc>
<docno>37495</docno>
<text>
ulubey, ordu
ulubey, ordu ilinin ilçelerinden biridir
nufusu 7000 olan ilçe köylerin ortasında yer aldığı için adına halk arasında "merkez" denilir ordu'ya 21 km uzaklıkta olması nedeniyle birçok ekileşimi ordu ile yapmaktadır
bu orada oturanlara bir rahatlık getiriken ilçe merkezinin gelişmesi açısından pek elverişli bir durum yaratmaz
almanya başta olmak üzere avusturya, hollanda, fransa vb
avrupa ülkelerine ve istanbul'a, bursa'ya, adapazarı'na, kocaeli'ye büyük göçler vermiştir
öyleki kış mevsiminde ilçe ve köyler adeta terk edilmiş gibi hissedilir
yazları ise alabildiğine hareketli ve alabildiğine canlıdır.en canlı köylerinden biriside kadıncık köyüdür
salı günleri kurulan pazarı öğlesine öne çıkmıştır ki halk arasında ilçe yerine "salıya gitmek, salıdan gelmek, salıda görüşmek "vb
deyimler kullanılır
oto bazarıyla meşhurdur
katip köksal (artiz amca), ulubey'in ününe ün katmıştır
tarihçe
ulubey toprakları, oğuz boylarının anadolu’ya göç etmeye başladıkları 11. ve 12. yüzyıl genel anlamda boştu
1071 malazgirt zaferinden sonra türk ve özellikle çepni boylarına mensup aşiretler ve oymaklar tarafından yerleşim yeri oldu
emir danişmente, selçuklu devletlerindeki ”ikta” geleneğine uygun olarak ulubey çevresindeki topraklar verildi
14. yüzyıl ortalarında 15. yüzyıl başlarına kadar mesudiye merkezli kurulan hacı emiroğulları beyliğine katıldı
osmanlı sultanlarından yıldırım beyazıd’ın karadeniz bölgesinde bulunan beylikleri idaresi altına almasından sonra, mehmet çelebi’nin “anadolu birliğini kurma” teşebbüsleri sonucunda ulubey’den mesudiye’ye kadar uzanan iç bölgelerde osmanlı topraklarına katılmış oldu
fatih sultan mehmet han’ın 1455 yılında ulubey topraklarını tımar olarak dağıtması sonucunda bir türkmen beyinin adını alarak sevdeşlü namı diğer uluğbey’lü nahiyesi oldu
kaza merkezi, mahalle, köy ve nahiyelerde bulunan müslim ve gayrimüslim nüfus ve hane sayısını 1872 salnamesinden şöyle okuyoruz: ordu kazasında ulubey ile birlikte 69 köy 5 mahalle vardır
ulubey nahiye müdürü behram ağa katibi de arif efendidir
ordu ve ulubey’deki hıristiyan tebaa içinde katolik yoktur
ermeniler 398 hane, rumlar 535 hane, çerkezler 30 hane, türkler 2511 hanedir
toplam hane sayısı da 3474
nüfus: ermeni nüfusu 1445, rum nüfusu 2108, çerkez nüfusu 150, türklerin nüfusu 7651, toplam nüfus 11354'tür
faydalanılan kaynak: trabzon vilayet salnamesi 4. cilt sf: 95-153-173-199-207-209-211-213... 1547 yılında ulubey nahiyesi adını aldı.1958 yılına kadar nahiye olarak kaldı
ve 1 nisan 1958 günü ilçe oldu
1958 martında ilk belediye teşkilatı kuruldu ve 23 şubat 1958 günü ilk belediye seçimi yapıldı.halen ulubey ilçesine bağlı 35 köy ve 6 mahalle olmak üzere ceman 41 adet yerleşim birimi bulunmaktadır
coğrafya
ordu-sivas karayolu üzerinde ve canik dağları yamacında kurulmuş olan ulubey ilçesi 256 km2 lik idari sınıra sahiptir
586 m. yükseklikte yer alan ilçe kuzey batıda perşembe, batıda gürgentepe, güneyde mesudiye,güney batıda gölköy,güney doğuda kabadüz ilçeleriyle komşudur
dağlık bir yapıya sahip olan ilçede karadeniz ikliminin bir uzantısı olan ve her mevsim yağışlı olmakla beraber yağışların kış mevsiminde kar, yaz mevsiminde ise yağmur şeklinde düştüğü bir iklim görülmektedir
uygun iklim ve yağış koşullarına bağlı olarak bitki örtüsü tarıma uygun alanlarda fındık, tarım dışı alanlarda ise yörenin asil bitki topluluğunu oluşturan geniş ve yer yer iğne yapraklı karma ormanlardır
akarsu ağının fazla zengin olmadığı ilçede melet irmağı ve bu ırmağın kolu olan sarpdere dışında önemli bir akarsu yoktur
sosyal yapı
bu ilçenin küçük olması nedeniyle ailelerin birbirlerini yakınen tanımaları etkilidir
2000 yılında yapılan son nüfus sayımına göre ilçe nüfusu yöreden yapılan göçlerle azalmıştır
bu azalmada etkili olan diğer nedenler nüfus planlaması konusunda yapılan çalışmaların başarıya ulaşmasıdır
ilçe nüfusu fındık hasat mevsiminde geçici artış göstermektedir
son yıllardaki ekonomik sıkıntılardan dolayı sosyal yapı etkilenmiş akraba aile ilişkileri gerilemiştir
insanlar ekonomik yönden çeşitli alanlara yönelerek yeni işler edinmişlerdir
bu yöneliş özellikle ordu il merkezinde istanbul’da ve yurtdışında yoğunlaşmıştır
eğitime önem verilmesine rağmen ekonomik yönden etkilenen insanlar göçlerle yöreden ayrılarak çoğu okulun kapanmasına böylece eğitim gören insan sayısının azalmasına neden olmuştur
bu göçler nedeniyle ilçede orta yaş ve ileri yaş gurubu insanların çok olduğu görülmektedir
halk genellikle örf ve adetlerine önem vermekte düğün, nişan ve mevlit gibi faaliyetlerin eski canlılığı ile devam ettiği görülmektedir
</text></doc>