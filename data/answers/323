<docno>216239</docno>
<text>
kasırga
kasırga ya da tropikal siklon, büyük çaplı ve çok şiddetli beaufort ölçeğine göre saatte 118 kmden (75 milden) fazla hızla ve dönerek esen tropik rüzgâr
doğu büyük okyanus ve güney atlantik hariç subtropikal ve tropikal iklim kuşağındaki bütün sıcak denizlerde sık sık meydana gelir
ağustos, eylül aylarında antiller'de görülür
batı büyük okyanus’unda tayfun adını alır
başlangıç ve mevsim sonu kasırgaları, karayiplerin batısında görülür
orta amerika kıyılarının biraz açıklarında büyük okyanusunda ve meksika körfezi'nde de sık sık rastlanır
kasırga adlandırma ve kökenbilimi
kökenbilim
"kasırga" sözü, eski türkçe'deki "kasırku" sözünün günümüze ulaşmış biçimidir
"kasırku" ise, "titretmek, sallamak" anlamına gelen "kasmak" eyleminden türemiş "fırtına" anlamına gelen bir sözdür
kasırga sözcüğünün ingilizce'deki karşılığı "hurricane"dir
bu sözcüğün, orta amerika'da yaşamış olan mayaların kullandığı "huracan" sözcüğünden geldiği söylenir
mayaların dilinde "huracan", büyük rüzgarların (fırtınaların) ve kötü ruhların tanrısı anlamına gelir
"hurricane", ispanyolca ""huracán"" kelimesi üzerinden türetilmiştir
kasırga adlandırma
kasırgalara, adları dünya meteoroloji örgütü'nün daha önceden belirlediği listelere göre belirlenir
bu amaçla atlas okyanusuyla ilgili kasırgaları adlandırmak üzere erkek ve kadın adlarından hazırlanmış altı liste vardır
her 6 yılda bir, tekrardan ilk listeye dönülür
listedeki her adın ilk harfi albetik sıraya göre belirlenir
q, u, x, y ve z harfleriyle başlayan adlar kallanılmaz
bir fırtınanın hızı, saatte 200 km'yi geçerse kasırgaya dönüşmüş olarak kabul edilir ve bu listelerde sırada bulunan ad, o kasırgaya verilir
meydana geliş ve hareket
atlantikte ortalama yılda yedi kasırga oluştuğundan doğu büyük okyanus'ta de yaklaşık aynı sayıda kasırga meydana gelir
1890-1910 arası çok, 1910-1930 arası az, 1930-1950 arası çok sık kasırga oluşmuştur
kasırgaların ekseni kuzeybatı yönünde eser
şu ana kadar türkiye'de bir kere olup izmir'in üstünden geçmiştir ve 10-20 saat içinde türkiye'yi terk etmiştir
ayrıca istanbul'da bazı siklonik depresyonların (45-50 km hızla eserler) 4-5 m. dalgalara neden olduğu demir direkleri devirdiği basket potalarını parçaladığı ve hatta ağaçları yerinden söküp 150 metreye kadar kaldırdıkları bilinir
kuzey atlantik'teki kasırgalar genellikle hazirandan ekime kadar sürer
bu süre içinde deniz yüzeyinde sıcak ve nem en fazla haldedir
mayıs ve kasım aylarında daha az, diğer aylarda ise pek seyrek meydana gelir
kuzey atlantik bölgesinde yılda meydana gelen ortalama trohadi loopik siklon miktarı sekizdir
bunun beşi ise kasırga tipindedir
eylül ayında atlantik okyanusu'nun güneyindeki büyük subtropikal anti-siklon bölgesinde tropik fırtınalar eser
antisiklon bölgesinin güneyinde esen doğu rüzgârları tarafından tahrik edilerek birkaç günlüğüne batı yönüne kayar
fırtınaların çoğu antisiklon bölgesinin batı ucundan kıvrılarak bazıları amerika'yı kasıp kavurur
diğerleri ise kıyıdan geçer
diğer fırtınalar kıvrılmadan batı yönünde doğruca eserek meksika körfezi'ni veya orta amerika'yı etkisi altına alır
mevsimin başında ve sonunda patlak veren kasırgalar meydana geldikten sonra kuzey yönünde eserler
fırtınaların hızı ortalama 80-240 km'yi bulur
rüzgâr ve yağış
tropik bir siklonun kasırga olarak adlandırılabilmesi için hızının en azından 117 km/saat olması gerekir
genellikle saate 240 km’den fazla hıza sahiptirler
neden oldukları direkt zarardan başka rüzgarlar felaketlere yol açan büyük deniz dalgalarına ve denizin kabarmasına yol açarlar
carolis hareketleri adı verilen hareketler nedeniyle kuzey yarım kürede esen rüzgârlar saat yelkovanının tersi yönünde, güney yarım kürede ise saat yelkovanı yönündedir
kasırgalarla birlikte yağış da gelir
tropik bir rüzgâr kuşağının ortalama yağış miktarı 75-150 mm'dir
daha çok yağış düştüğü de olur
böyle yağışlar karaların iç kısımlarında ciddî sellerin oluşmasına neden olur
büyüklük ve yapı
çok yüksek hıza sahip olan bulutların taşıdığı yağmur, genellikle daha sakin bir bölge olan kasırganın dönen kısmının arkasına düşer
kasırganın çapı 50-800 km genişliğindedir
büyük kasırgalarda havanın akımı 12.000 m’den daha üst bölgelere kadar etki eder
hatta bazı kasırgalarda bu etki statosferde dahi görülebilir
sağanak yağmur getiren kümülüs ve kümülinimbüs bulutları rüzgâr kuşağında sarmal bir şekil almaya meyillidirler
şekiller radar ekranında görülebilmekte ve böylece olası bir kasırganın gelişi anlaşılmaktadır
kara istasyonları, uçaklar ve denizdeki gemiler, radarlar yardımıyla kasırgaları takip edebilmektedirler
kasırganın merkezine (gözüne) yaklaşıldıkça rüzgârın hızı kesilir ama tamamen durmaz
yağış durur
ortadaki bulutlar kaybolur, alçak bulutlar genellikle kalır
aralarından güneş ışıkları geçer
kuşlar kasırga gözüne kapılır ve sürüklenir
kasırga gözü geçtikten bir saat sonra ters yönde daha kuvvetli bir rüzgâr eser
kasırganın orta kısmı (otağında) sıcaklık normalden 10°-15 °c daha yüksektir
çünkü, buradaki hava daha az hareketlidir
yanlardaki yüksek hava basıncından merkezdeki alçak hava basıncına doğru kuvvetli bir hava akımı meydana gelir
fakat bu iç hava akımı adı verilen oluşumun kuvveti kısmende olsa sürtünme ile hafifler
kasırganın göz ve odak merkezi kısmından dış kısımlara özellikle yukarıya doğru merkezkaç kuvvetleri aracılığıyla bir hava akımı oluşur
bu bölgede rüzgâr hızı azalır
deniz seviyesindeki şiddetli siklonik akıma karşı antisiklonik bir akım meydana gelir
kasırgalar buharla çalışan basit bir motora benzetilebilir
kasırgayı hareket ettiren güç iç hava akımıdır
hareketini sıcaklık değişiklikleri sağlamaktadır
mal ve can kaybına sebep olan kasırgalar üzerinde senelerdir çalışmalar yapılmaktadır
uydular ve diğer meteorolojik izleme aletleri kullanılarak kasırgaların doğuşu, takip ettiği yollar, büyüklüğü ve zararları hakkında yardımcı bilgiler alınmaktadır
</text></doc>
<docno>214222</docno>
<text>
deprem
deprem, yer sarsıntısı veya zelzele, yer kabuğunda beklenmedik bir anda ortaya çıkan enerji sonucunda meydana gelen sismik dalgalanmalar ve bu dalgaların yeryüzünü sarsması olayıdır
sismik aktivite ile kastedilen meydana geldiği alandaki depremin frekansı, türü ve büyüklüğüdür
depremler sismometre ile ölçülür
bu olayları inceleyen bilim dalına da sismoloji denir
depremin şiddeti moment magnitüd ölçeği (ya da eskiden kullanımda olan richter ölçeği) ile belirlenir
bu ölçeğe göre 3 ve altı şiddetteki depremler genelde hissedilmezken 7 ve üstü şiddetteki depremler yıkıcı olabilir
sarsıntının şiddeti mercalli şiddet ölçeği ile ölçülür
depremin meydana geldiği noktanın derinliği de yıkım kuvvetine etkilidir ve yer yüzüne yakın noktada gerçekleşen depremler daha çok hasar vermektedir
dünya yüzeyinde gerçekleşen depremler kendilerini bazen sallantı bazen de yer değiştirme şeklinde göstermektedir
bazen yeryüzüne yakın bir noktada güçlü bir deprem gerçekleştiğinde tsunamiye sebep olabilir
bu sarsıntılar ayrıca toprak kayması ve volkanik aktiviteleri de tetikleyebilir
genel olarak "deprem" sözcüğü herhangi bir sismik olayın -doğal bir fenomen olarak gerçekleşmiş veya insanların sebebiyet verdiği- ürettiği sismik dalgaları adlandırmak için kullanılır
depremler genellikle kırıkların (fay hatları) çatlamasıyla oluşur
bunun yanı sıra volkanik faaliyetler, toprak kaymaları, mayın patlamaları veya nükleer testler sonucunda da gerçekleşebilir
doğal depremler
deprem kırık türleri
üç çeşit kırık tipi bulunmaktadır
bunlar; eğim atımlı ters kırık, eğim atımlı normal kırık ve doğrultu atımlı kırıklardır
yeryüzünde pek çok deprem eğim atımlı ve doğrultu atımlı faylardaki kırıklar sonucunda meydana gelmektedir
artçı depremler
ana depremden sonra meydana gelen sarsıntılara artçı sarsıntı denmektedir
artçı sarsıntılar ana depremin hissedildiği merkezde gerçekleşir ancak şiddet olarak ondan daha küçüktür
eğer artçı sarsıntı ana depremden daha şiddetli gerçekleşirse bilinmelidir ki
artçıdan önce meydana gelen deprem ana deprem değil öncü sarsıntıdır ve artçı sarsıntı adı verilen sarsıntı aslında ana depremdir
deprem fırtınası
belirli bir bölgede meydana gelen depremler dizisidir
artçı sarsıntılardan farkı tek bir depreme bağlı olmayışlarıdır
esas depremden sonra ondan daha yüksek şiddette artçılar meydana gelmezken deprem fırtınalarında bu mümkündür
deprem fırtınasına örnek olarak 2004 yılında yellowstone ulusal parkında meydana gelen sismik aktiviteleri verebiliriz
büyüklüğü ve gerçekleşme sıklığı
dünyada her yıl yaklaşık 500.000 deprem meydana gelmekte ve bunların 100.000 kadarı hissedilmektedir
büyük şiddette depremler az sıklıkla gerçekleşir
örneğin; kabaca günde 10 kez gerçekleşen depremlerin çoğunun 4 şiddetinde olması 5 şiddetine göre daha olasıdır
yine örneğin; ingilterede her yıl 3.7-4.6 şiddeti arası depremler, 10 yıl içinde 4.7-5.5 şiddetinde depremler görülürken 5.6 ve üstü şiddetteki depremler 100 yılda bir görülebilmektedir
buna gutenberg-.richter kuralı denilmiştir
yine usgs'ye göre 1900 yılından bu yana yılda ortalama 18 adet 7.0-7.9 şiddetleri arasında deprem meydana gelirken 8.0 ve üstü bir deprem yılda ortalama yalnızca bir kez gerçekleşmektedir
yakın tarihte ise 7.0 ve üstü şiddetteki depremlerin sıklığının azaldığı görülmektedir
yapay depremler
depremlerin büyük çoğunluğu dünyadaki tektonik tabakaların hareketi sonucu meydana gelir
bunun yanı sıra insanlar da deprem oluşumuna neden olabilir
büyük barajlar ve köprüler inşa ederken, toprağı delerken, kömür madeni kazarken veya petrol kuyuları açarken insanlar yapay depremler yaratabilir
en bilinen örneklerden biri 2008 yılında çin'in sichuan kentindeki zipingu barajının çökmesi sonucu oluşan ve 69,227 kişinin ölümüne sebep olan yapay depremdir
ölçümü ve yerlerinin belirlenmesi
depremler sismometrelerle uzun mesafeler boyunca ölçülür çünkü sismik dalgalar dünyanın iç kısmı boyunca hareket halindedirler
depremin kesin şiddeti moment magnitüd ölçeği numaralandırması (ya da eskiden kullanımda olan richter ölçeği) ile tespit edilir
buna göre 7 ve üstü depremler yıkıcı türlerdendir
hissedilen şiddet ise mercalli şiddet ölçeği ile ölçülür
(2-12 şiddeti)
her yer sarsıntısı değişik tipteki sismik dalgaların farklı hızlardaki hareketini meydana getirir: boylamsal (p-dalgaları), enlemsel (s-dalgaları) ve bir takım yüzey dalgaları
sismik dalgaların yayılma hızı ortamın yoğunluğu ve esnekliğine göre 3 km/s ile 13 km/s arasında değişebilir
yeryüzünde s-dalgalarına oranla p-dalgaları çok daha hızlı ilerler
rasathaneler ile depremin merkez üssü arası uzaklık farkı ölçülmekle birlikte deprem odağının derinliği de kabaca ölçülür
depremler sadece şiddetlerine göre kategorilendirilmez
bunun yanı sıra nerede meydana geldikleri de önemlidir
dünya sismik aktivitelerle birlikte coğrafi ve politik olarak 754 flinn-engdahl bölgeleri (f-e bölgeleri)'ne ayrılmıştır
daha aktif alanlar daha küçük alanlara bölünmüştür
pek aktif olmayan kuşaklar ise geniş f-e bölgeleri oluşturur
sonuçları
sallantı ve yeryüzünün çatlaması
sallantı ve yeryüzü çatlamasına bağlı olarak binaların ve dikili yapıların zarar görmesi depremlerin en temel sonuçlarından biridir
sonucun ciddiyeti; depremin richter ölçeğine göre şiddeti, merkez üsse olan uzaklığı ve yerel jeolojik, jeomorfolojik durumlarına bağlı olarak dalga yayılımı arttıran yahut azaltan karmaşık bir birleşimdir
yer sarsıntısı zemin hızlanması ile ölçülür
bölgeye özgü jeolojik, jeomorfolojik ve yapısal özellikler düşük şiddetli depremlerde bile güçlü şiddette bir sallantıya sebep olabilir
buna amplifikasyon etkisi denmektedir
yer çatlakları baraj, köprü, nükleer tesis gibi büyük ve geniş yapılar için büyük tehlike oluşturmaktadır
heyelan ve çığlar
depremler ardından gelen pek çok ve sürekli artçı sarsıntı, volkanik dağların aktif hale geçmesi, kıyıya vuran güçlü dalgalar ve orman yangınları sonucu heyelanlar meydana gelebilmektedir
heyelanlar deprem sonrası yardım için orada bulunan personel için de önemli bir tehlikedir
yangınlar
deprem ardından elektrik hatları ile gaz borularının zarar görmesi sonucu yangınlar çıkabilir
yine depreme bağlı olarak su borularının da zarar görmesi durumunda depremlere zamanında müdahale etmek zorlaşabilmektedir
örneğin; 1906 san francisco depreminde ölümlerin çoğu durdurulamayan yangın sonucunda gerçekleşmiştir
zemin sıvılaşması
zemin sıvılaşması sallantı sonrası suya doymuş tanecikli materyallerin sıkılığını kaybetmesi ve katı halden sıvı hale geçmesi şeklinde görülebilir
bu durumda binalar ve köprüler çökebilir ya da bulunduğu noktaya batabilir
örneğin; 1964 alaska depreminde pek çok yapı toprağın sıvılaşması sonucu çökmüştür
tsunami
tsunamiler okyanus ya da denizlerin tabanında oluşan depreme bağlı taban çökmesi, zemin kaymaları gibi meydana gelen tektonik olaylar sebebiyle denizde açığa çıkan enerji sonucunda meydana gelen uzun periyotlu deniz dalgasını temsil eder
tsunamiden sonra oluşan dalganın diğer deniz dalgalarından farkı, su zerreciklerinin sürüklenmesi sonucu hareket kazanmasıdır
derin denizde varlığı hissedilmezken, sığ sulara geldiğinde dik yamaçlı kıyılarda ya da v tipi daralan körfez ve koylarda bazen 30 metreye kadar tırmanarak çok şiddetli akıntılar yaratabilen bu dalga; insanlar için deprem, tayfun, çığ, yangın ya da sel gibi bir doğal afet haline gelebilmektedir
7.5 ve üstü şiddetteki depremler tsunami oluşturmaya daha müsaittir
seller
seller de deprem sonrası oluşabilen tehlikelerden biridir
sellere nehir ve göllerin kapasitelerinden fazla su taşımaları sonucunda taşmalarının yanı sıra deprem sırasında barajların yıkılması veya hasar görmesi de sebep olabilir
gelgit kuvveti
depremlerin gelgit kuvvetlerini oluşturduklarını da tespit edilmiştir
insana etkileri
depremler hastalık, temel ihtiyaç eksikliği, yaşam kaybı, yüksek sigorta primleri, genel mülke zarar, yollarda ve köprülerde hasar ile binalarda çatlak ve yıkılmaya sebep verebilir
volkanik faaliyetleri harekete geçirerek var olan hasardan çok daha fazlasına sebep olabilir
başlıca depremler
yeryüzünde ölçülmüş en büyük deprem, 22 mayıs 1960 tarihinde şili'nin cañete kentinde meydana gelen 9.5 büyüklüğündeki depremdir
enerji boşalımı olarak bakıldığında ise bir sonraki en büyük deprem 9.2 ile 27 mart 1964 tarihinde alaska'da gerçekleşmiştir
yeryüzünde ölçülmüş en büyük 10 depremin tamamı 8.5 ve üstü büyüklükteyken buna paralel olarak en çok can kaybına sebebiyet vermiş depremlerden biri de bunlar dışında 2004 yılında hint okyanusunda meydana gelen depremdir
depremlerin en önemli sonucu insanların hayatını kaybetmesidir
güçlü bir deprem gerçekleştiğinde okyanus kıyısında bulunan ve pek çok insanın yaşadığı bölgeler önemli risk oluşturmaktadır
bu depreme bağlı olarak tsunami meydana gelebilmekte ve binlerce kilometre uzaklıktaki bölgeleri bile etkileyebilmektedir
tehlike altındaki diğer insanlar depremlerin nadir ancak kuvvetli görüldüğü yerlerde, depreme önem vermeyen fakir bölgelerde ve kontrolsüz inşa edilmiş yapılarda yaşayan insanlardır
tarihi
orta çağ öncesinde
yunan filozof anaxagoras'ın yaşadığı 5.yüzyıldan 14.yüzyıla kadar depremler "dünyanın oyuklarındaki hava boşlukları"na bağlandı
milattan önce 625-547 yıllarında yaşayan thales ise depremlere yeryüzü ve su arasındaki gerilimin sebep olduğunu ileri sürmüştür
miletli anaksimenes'e göre ise eğimli arazilerin kurak yahut yaş olma durumu depremlerin temel sebebiydi
bir diğer filozof demokritos'ta depreme sebep olarak suyu göstermişti
gaius plinius secundus depremleri yeraltı fırtınaları olarak tanımlıyordu
kültür ve depremler
mitoloji ve deprem
iskandinav mitolojisinde, depremlerin sebebi olarak tanrı lokri gösterilir
yunan mitolojisinde, poseidon depremlerin sebebi ve tanrısı olarak görülüyordu
ne zaman kötü hissetse 3 dişli çatalını yere saplar, deprem ve benzeri felaketlere yol açardı
bunların dışında o depremi insanları korkutmak ve onlardan öç almak için de kullanmıştır
japon mitolojisinde, namazu (鯰) adı verilen dev kedi balığının depremlere sebep olduğuna inanılmıştır
namazu yeryüzü çamurunun altında yaşar ve tanrı kashima tarafından oraya hapsedilmiştir
kashima onu serbest bıraktığında namazu çırpınmaya başlar ve büyük depremlere yol açar
eski türk mitolojisine göre, türkler yeryüzünü bir dikdörtgen biçiminde tasavvur etmişlerdi
yeryüzü dört yöne bölünmüştü
altaylı türkler, ‘dünyanın önce daire, sonra kare seklinde’ olduğuna inanırlar (çoruhlu 2002: 89)
altayların kuzeyindeki teleüt türklerine göre, dünya, dört gök öküzün üzerinde duruyordu: “dört gök öküz, tabağa benzeyen dünyayı, altına girerek değil; kenarlarına kosulmus olarak tutuyorlardı
öküzlerin kıpırdamalarından, deprem oluyordu
popüler kültür
modern dünyada depremler pek çok roman, tiyatro, sinema eserine ilham vermiştir
</text></doc>
<docno>67343</docno>
<text>
wellington
wellington (maori dilinde: "te whanganui-a-tara" ya da "poneke") yeni zelanda'nın başkenti, ülkenin en büyük ikinci yerleşim birimi ve okyanusya'daki en kalabalık başkenttir
yeni zelanda'yı oluşturan adalardan kuzey adası'nın güney ucunda, ülkenin coğrafi merkezine yakın bir noktada yer alır
birçok büyükşehir gibi wellington'ın kentsel yerleşim bölümleri de tek bir yönetim biriminin sınırları aşar
wellington terimi sadece kentsel yerleşim yerlerini açıklarken, büyük wellington ("greater wellington") ya da wellington bölgesi ("wellington region") hem kentsel bölümleri, hem kırsal bölümleri kapsar
adının kökeni
wellington kentine adı, waterloo savaşı'nı kazanan komutan ve wellington'un ilk dükü olan arthur wellesly'nin onuruna verilmiştir
bu komutanın adı ise, gelmiş olduğu yer olan, ingiltere'nin somerset ilindeki wellington kasabasına dayanır
yeni zelanda yerlileri maori'lerin dilinde wellington kentinin adı üç değişik biçimde geçer
"te whanganui-a-tara" adı wellington limanı'nın olduğu bölgeyi anlatır ve "büyük tara limanı" anlamına gelir
bir başka ad, "pōneke" ise çoğu zaman limanın eski ingilizcedeki adının değişerek maori diline girmiş biçimi olduğu gerekçesi ile değerlendirmeye alınmaz
eskiden port nicholson'ın kısaltmasından gelen port nick olarak adlandırılan limanın maori dilinde girerken pōneke'ye dönüştüğü kabul edilir
"māui balıklarının başı" anlamına gelen "te upoko-o-te-ika-a-māui" adı wellington victoria üniversitesi'nin de görüşüne göre diğer adlardan daha eskidir
çoğu zaman "te upoko-o-te-ika" olarak kısaltılır
kentin önemi
wellington, yeni zelanda'nın siyasi merkezidir
parlamento binası'na ve devlete ait tüm bakanlık ve kuruluşların genel merkezlerine ve yeni zelanda'daki yabancı ülke elçiliklerinin çoğunluğuna ev sahipliği yapar
wellington'ın kent merkezinde yoğun sanatsal faaliyetler yürütülür
kafe kültürü ve gece yaşamı kendi büyüklüğündeki diğer kentlere göre oldukça gelişmiştir
yeni zelanda'da sinema ve tiyato alanında merkez durumundadır
"te papa tongarewa" (yeni zelanda müzesi), yeni zelanda senfoni orkestrası, yeni zelanda kraliyet balesi ve iki yılda bir düzenlenen uluslararası sanat festivali de başkent wellington'da yapılır
wellington 2006 yılında bir danışmanlık şirketince yapılmış araştırmalara göre dünyada yaşam kalitesinin en yüksek olduğu 12. yerleşim birimidir
büyüklükte, ingilizcenin birinci dil olarak konuşulduğu diğer merkezler arasında wellington 4. sıradadır
yerleşme
maori toplumundaki kimi boyların aktardıklarına göre bugün wellington'un olduğu bölge yaklaşık 10. yüzyılda kupe tarafından bulunmuştur
avrupalıların ise bu bölgeye yerleşmeleri 20 eylül 1839 tarihinde "tory" adlı gemiyle buraya varmalarıyla başlamıştır
ilk gelen yerleşmeciler evlerini, hutt nehri'nin denize döküldüğü yerde düz bir ovada bulunan ve uzun bir süre "britannia" diye adlandırılan bugünkü petone'da kurdular
yerleştikleri bölgede yaşanan çamur selleri ve taşkınlar nedeni ile daha dağlık bölgelere gittiler
bugün wellington'da aşırı dik yokuşların bulunmasının nedeni yerleşmelerin ilk olarak buralarda başlatılmış olmasıdır
kentteki depremler
wellington, birincisi 1848 yılında, ikincisi 1855 yılında gerçekleşen iki büyük depremden büyük zarar görmüştür
1855 wairarapa depremi kuzey ve doğu doğrultusunda bulunan bir çatlakta olmuştur
bu depremin, richter ölçeği'ne göre tahminî 8.2'lik büyüklüğü ile yeni zelanda'da kaydedilen gelmiş geçmiş en büyük deprem olduğu sanılmaktadır
2 - 3 metrelik ölçüler ile dikey bir biçimde oldukça geniş bir alanda görülen depremde limanın bulunduğu bölge gelgitler nedeni ile bir bataklığa dönüşmüştür
geçen süre içinde eski durumunu yeniden alan bataklık, günümüz wellington'ında denizden 100 - 200 metre uzaklıkta lambton quay diye adlandırılan bir iş ve ticaret merkezi durumundadır
wellington'ın kurulu olduğu bölgede yaşanan sismik hareketlenmeler, kentin tam ortasından geçen ana fay hattı ve buna bağlı diğer küçük kırıklar nedeniyle yeni zelanda ortalamasının çok üstündedir
yakın zamanda bölgede daha ufak yüzlerce kırık tespit edilmiştir
kentin çok katlı binalarının üst katlarında oturan kent sakinleri her yıl pek çok kez ufak depremler duymaktadırlar
1855 yılındaki depremden sonra uzun yıllar wellington'daki evlerin büyük bir çoğunluğu bütünüyle tahtadan yapılırdı
bu dönemlerden kalma, 1996 yılında restore edilen parlamento yakınındaki hükûmet binaları ve metro istasyonu olarak kullanılmakta olan binalar güney yarımküre'deki en büyük ahşap yapılardır
yapılarda taş ve çelik kullanımı özellikle resmî binalarda oldukça yaygın olmasına karşın ahşap kapı ve çerçeve kullanımı yaşamak için yapılmış hemen her yapıda kullanılmaya devam etmektedir
yeni zelanda'nın başkenti oluşu
yeni zelanda'nın ilk valisi william hubson'ın 1841 yılında ilan ettiği ilk başkent auckland'tir
ancak yeni zelanda'nın başkenti 1865 yılında auckland'den wellington'a taşınmıştır
parlamento wellington'a 7 temmuz 1862 günü yerleşmiş ancak resmî olarak wellington başkent statüsüne çıkarılmamıştır
1863 yılının kasım ayında başbakan alfred domett bir öneri sundu ve başkentin cook boğazı'na daha yakın, uygun bir yere taşınmasını talep etti
güneydeki altın madenlerinin de işin içinde olması nedeniyle üzerinde durulan bir konu olduğu için, tarafsız durumda olmaları nedeniyle avustralya'dan çağrılan komisyon üyeleri de başkentin hem merkeze hem de limana yakın olmasına ilişkin görüşlerini belirttiler
bunun üzerine parlamento da resmî olarak 26 temmuz 1865 günü wellington'a yerleşti
o dönemde wellington'ın nüfusu 4.900'dü
dünya da 43 adet wellington adlı şehir varken sadece yeni zelanda' da yer alan wellington başkenttir
wellington, yeni zelanda'nın en yüksek mahkemesi, "yeni zelanda yüce divanı"´na ev sahipliği yapar
yüksek mahkeme'nin eski binası geçmiş yıllarda yenilenmiş ve bugün turistlerin ziyaretine açılmıştır
konum ve coğrafya
wellington, kuzey adası'nın güneybatı ucunda, güney ve kuzey adaları'nı ayıran cook boğazı'nın kıyılarında kurulmuştur
güneşli bir günde kentin, boğazın güneyinde kalan bölümünden karlarla kaplı kaikoura sıradağları görülebilir
kuzeyde kapiti kıyıları'nın kumsalları vardır
doğu yönünde rimutaka sıradağları, başkenti, ülkenin şarapçılık merkezi wairarapa'nın geniş düzlüklerinden ayırır
41° güney enlemi üzerinde yer alan wellington dünya üzerindeki tüm ulusal başkentler içinde en güneyde olanıdır
liman ile kenti çevreleyen dağlar arasında pek geniş yer olmadığından dar bir alana kurulan wellington, yeni zelanda'daki diğer yerleşim merkezlerinden daha yoğun bir biçimde nüfuslanmıştır
bu nedenle büyümek için çok kısıtlı bir alana sahip olan wellington yerine, kente komşu diğer yerleşim birimlerinin nüfuslarında hızlı bir artış başlamıştır
üzerinde bulunduğu 40'lı enlemlerin de etkisiyle kentte çoğunluğu cook boğazı'ndan gelen sürekli rüzgârlar eser
kentin temposunda iş merkezlerinin yoğunlaştığı iç kesimdeki semt etkilidir
toplam nüfusun yaklaşık 62.000'nin çalıştığı bu semtte (cbd : central business district) çalışanların sayısı auckland'dakilerin sayısından 4.000 kadar azdır; ancak auckland'ın nüfusu wellington'un neredeyse 3 katıdır
yeni zelanda'da kişi başına ortalama gelirin en yüksek olduğu yer olan wellington, aynı zamanda en çok üniversite mezununu da içinde bulunduran kenttir
wellington'un kültür ve gece yaşamı courtenay place'de ve iş merkezlerinin bulunduğu cbd'nin çevresinde yoğunlaşır
bu iki noktanın birleştiği semt te aro, ülkenin en büyük eğlence merkezidir
wellington, "görülmeye değer" manzarası, sahip olduğu doğal liman, çevresini saran koyu yeşil tepeler ve buralardaki yazlık evler ile büyük üne sahiptir
iş sahası olan cbd, wellington limanı'nın bir uzantısı olan lambton limanı'na oldukça yakındır
wellington limanı jeolojik olarak hâlen hareketli olan bir fay hattı üzerinde bulunur
bu limanın batı kıyılarında oldukça belirgindir
batıdaki alan, çevresindeki düzlüklere kıyasla birden bire yükselir, bu da wellington'un semtlerinin büyük bir bölümünün kent merkezine kıyasla çok daha yüksekte olmasına neden olur
kentin doğusunda, miramar yarımadası yer alır
wellington uluslararası havaalanı'na ait bir bölgede kıstakla kentin kalan bölümüne bağlanır
wellington'a olan dar giriş yolları miramar yarımadası'nın doğusunda kalır
yarımadanın yakınlarında oldukça tehlikeli iki sığ yer bulunur
bugüne dek bölgede pek çok gemi karaya oturmuştur
kent merkezinin batısındaki tepelerde victoria ünivesitesi ve wellington botanik parkı bulunur
her ikisine de wellington teleferikleri ile ulaşılabilir
wellington limanı'nda 3 ada bulunur: matiu/somes adası, makaro/ward adası ve mokopuna
bunların içinden sadece matiu/somes adası yerleşim için yeteri kadar büyüktür
birinci ve ikinci dünya savaşları sırasında mezarlık olarak da kullanılmıştır
bugün tehlike altında bulunan türlerin korunması amacıyla ada da koruma altına alınmıştır
adaya gündüz vakitleri boyunca feribotla ulaşma yoluyla giriş izni vardır
wellington kentinin yılda ortalama güneşli gün sayısı 84'tür
(2025 saat)
kentin enerji gereksinimi
wellington'un enerji gereksinimi gün geçtikçe artmaktadır, kullanılması gündemde olan enerji, rüzgâr enerjisidir ve bunu sağlamak için kentten geniş bir alan önerilmektedir
projenin wellington'un birkaç kilometre güneybatısında, makara beack ile cape terawhiti arasında maksimum 210 mw kapasiteyle çalışacak 70 tribünden oluşması tasarlanmaktadır
nüfus bilgileri
wellington bölgesinin, yani kent merkezi ile çevre yerleşimlerin nüfusu 450.000'e yaklaşmaktadır
2001 yılı nüfus sayımında kentte yaşayan kişilerin %18.5'inin 15 yaşın altında olduğu açıklanmıştır
bu oran yeni zelanda'nın genelinde %22.7'dir
buna karşın yaşayanların %8.6'sı 65 yaş üzeridir
bu oran ise yeni zelanda'nın genelinde %12.1'dir
nüfus sayımlarında yaşayanların %85.6'sı kökenlerinin avrupa'ya dayandığını belirtmiştir
yaklaşık %4.1'i maori soyundan olduğunu söylemiştir
geri kalanlar ise diğer büyük okyanus adaları ve kimi asya ülkelerinden kente göç etmişlerdir
şeyh khalid hafiz, yeni zelanda müslüman toplum lideridir
hafiz, hindistan'da doğmuş ve 1981 yılında yeni zelanda'ya göç etmiştir
</text></doc>
<docno>214110</docno>
<text>
yanardağ
yanardağ ya da volkan, magmanın (dünyanın iç tabakalarında bulunan, yüksek basınç ve yüksek sıcaklıkla erimiş kayalar) yeryuvarlağının yüzeyinden dışarı püskürerek çıktığı coğrafi yer şekilleridir
güneş sisteminde bulunan kayalık gezegen ve uydularda (bazıları çok aktif olan) birçok yanardağ olmasına rağmen, bu olgu, en azından dünyada, genellikle tektonik plaka sınırlarında görülür
ne var ki, sıcak nokta yanardağlarında önemli istisnalar vardır.yanardağların araştırıldığı bilim dalına "volkanoloji (yanardağbilimi)" denir
öte yandan, eğer magma düşük oranlarda (%52'den az) silika içerirse, lava "mafik" adı verilir ve püskürürken çok akışkan hale gelir
uzun mesafelerce akabilir
mafik lav akışının iyi bir örneği, izlanda'nın neredeyse coğrafî merkezindeki bir püskürme yarığının aşağı yukarı 8.000 yıl önce oluşturduğu büyük thjórsárhraun akıntısıdır
bu lav akıntısı, 130 km ötedeki denize varıncaya kadar akmaya devam etmiş ve 800 km²'lik bir alanı kaplamıştır
felsik ve mafik terimleri yerine bazen daha eski olan "asidik" ve "bazik" terimlerinin kullanıldığı görülür; ancak bu terimler artık daha az kullanılır olmuşlardır
yanardağlar genellikle ya tektonik plaka sınırlarında ya da sıcak noktalarda yer alırlar
yanardağlar uyuyan (etkin olmayan) ya da faal (aktif -neredeyse sürekli çıkış ve kesikli püskürmeler) olabilirler, önceden tahmin edilemeden halâ değiştirebilirler
karadaki yanardağlar genellikle, çıkışların yıllar içinde sürekli birikmesiyle koni ya da kül konisi şeklini alırlar
suyun altında ise, yanardağlar genellikle fazlasıyla dik sütunlar oluşturur ve yıllar içinde okyanus yüzeyine çıkarak yeni adacıklar haline gelirler
yanardağ etkinlikleri genellikle depremler, sıcak su kaynakları, çamur kazanları ve kaynaçlar gibi yer etkinlikleriyle beraber görülürler
püskürmelerden önce genellikle düşük şiddette depremler görülür
şaşırtıcı olsa da, volkanbilimciler, etkin (aktif) yanardağların sınıflandırılmasında fikir birliğine varmamışlardır
bir yanardağın yaşam süresi, birkaç aydan birkaç milyon yıla kadar değişebilir
bu tür bir sınıflandırma yapmak, insanların, hatta bazen uygarlıkların bile varlık süreleri göz önüne alındığında anlamsız görünebilir
örneğin, yeryüzündeki yanardağların birçoğu, geçen birkaç binyılda birçok kez püskürmüşlerdir, ama günümüzde herhangi bir etkinlik göstermemektedirler
bu tür yanardağların uzun ömürleri göz önüne alındığında çok etkin oldukları söylenebilir
ancak, bizim ömürlerimiz düşünülürse, etkin değildirler
bu tanımı daha da karmaşıklaştıran ise, harekete geçen ama püskürmeyen yanardağlardır
bu yanardağlar etkin midir?
bilim insanları genellikle, püsküren ya da yeni gaz çıkışları veya beklenmedik deprem etkinliği gibi hareketlilikler gösteren yanardağları etkin olarak kabul ederler
birçok bilim insanı, yazılı tarihte püskürdüğü bilinen yanardağların da etkin olduğunu kabul ederler
yazılı tarihin bölgeden bölgeye farklılıklar gösterdiğini, örneğin akdeniz'de 3.000 yıl geriye, abd'nin büyük okyanus kıyısında 300 yıl, havai'de ise 200 yıl geriye kadar gittiğini göz önünde bulundurmak gerekir
uyuyan yanardağlar, şu an (yukarıdaki tanıma göre) etkin olmayan, ama her an hareketlenmesi ya da patlaması muhtemel yanardağlardır
sönmüş yanardağlar ise, bilim insanlarının bir daha püskürmelerini olası görmedikleri yanardağlardır
bir yanardağın gerçekten sönmüş olup olmadığının belirlenmesi zordur
örneğin, çanakların milyonlarca yıllık ömürleri olduğu bilindiğinden, on binlerce yıl püskürmemiş bir çanağın sönmüş değil uyuyan olarak tanımlanması gerekir
yellowstone ulusal parkı'nda bulunan yellowstone çanağı, en az 2 milyon yaşındadır ve 70 bin yıldan beri hiç püskürmemiştir, fakat bilim insanları tarafından sönmüş olarak tanımlanmaz
doğrusu, çanak sık sık depremler yarattığı, etkin bir jeotermal sistemi bulunduğu ve yüzeyi hızlı değiştiği için, birçok bilim insanı tarafından çok etkin bir yanardağ olarak kabul edilir
teoride yanardağlar
oluşum
yeryuvarlağının iç kesimlerinin çoğu gibi, magmanın hareketleri ve dinamikleri de fazla iyi anlaşılamamıştır
ancak, bir püskürmenin, yanardağın altında bulunan katı bir tabakaya (dünyanın kabuğuna) doğru magmanın hareket ederek bir "magma odacığı"nı işgal etmesinin ardından geldiği bilinmektedir
sonunda, odacıktaki magma yukarı doğru itilir ve gezegenin yüzeyine lav olarak yayılır ya da yükselen magma civardaki yer şekillerinde bulunan suyu ısıtır ve patlamalı buhar çıkışlarına neden olur
bu çıkışlar ya da magmadan kaçan gazlar, kaya, kül, volkanik cam ve/veya volkanik külün kuvvetli bir şekilde fırlatılmasına yol açar
püskürmeler daima kuvvetli olmasa da, akıntı veya büyük patlamalar şeklinde olabilirler
karada bulunan çoğu yanardağ yokedici plaka marjlarında oluşurlar, yani okyanus kabuğu, daha yoğun olduğu için kıta kabuğunun altına itilir
hareketli bu plakaların arasındaki sürtünme okyanus kabuğunun erimesine neden olur ve düşen yoğunluk yeni oluşan magmanın yükselmesine yol açar
magma yükseldikçe kıta kabuğundaki zayıf alanlardan geçer ve bir veya daha çok yanardağ olarak püskürür
örneğin, st helens yanardağı, okyanus plakası olan juan de fuca plakası ve kıta plakası olan kuzey amerika plakası arasındaki marjdan içeride, karadadır
duman olarak düşünülen, su buharı ve çoklukla kükürt buharlarıyla karışmış çok büyük miktarlarda ince tozdur
ateş gibi görünen ise püsküren maddelerin parlamasıdır
parlamanın nedeni, yüksek sıcaklıktır ve bu parlama toz ve buhar bulutlarından yansır ve bu yansıma da ateşe benzer
bir yanardağın en şüpheli bölümü, genellikle kabaca dairesel olan ve içindeki menfez(ler)den (yarıklardan) gaz, lav ve püskürtü şeklinde magma çıkan krateridir
bir kraterin boyutları büyük olabilir ve bazen derinliği de çok fazla olabilir
bu tarzda çok büyük şekillere genellikle kaldera denir
bazı yanardağlar yalnızca kraterlerden oluşurlar ve dağları neredeyse hiç yoktur, fakat çoğu kez krater, inanılmaz yüksekliklere ulaşabilen dağın tepesindedir
ana bir kraterle sonlanan yanardağlara genelde konik denir
yanardağ konileri genelde daha küçük boyutlarda, arada püskürmelerle havaya fırlatılan (püskürtü) kaya kütlelerinin de bulunduğu seyrek külden oluşmuş yapılardır
yanardağın kraterinde içinden sürekli buhar çıkışı ve kül ve kaya püskürmesi olan birden fazla koni bulunabilir
bazı yanardağlarda bu koniler dağın derinliklerindeki yarıklarda yer alabilir
püskürmeleri tahmin etmek
bilim, henüz yanardağ püskürmelerinin tam olarak ne zaman meydana geleceğini tahmin edememektedir, ancak geçmişte püskürme olasılığını tahmin etmekte ilerlemeler kaydedilmiştir
volkanbilimciler, püskürmeleri tahmin etmek için aşağıdaki belirtileri kullanırlar:
"sismisite"
yanardağlar uyanırlarken ve püskürmeye hazırlanırlarken her zaman sismik hareket (küçük depremler ve sarsıntılar) gösterirler
bazı yanardağlar sürekli düşük düzeyde sismik faaliyet gösterirler ama bu faaliyetteki bir artış, patlamaya işaret edebilir
ortaya çıkan depremlerin türleri, nerede başlayıp bittikleri de önemli sinyallerdir
volkanik sismisite üç ana biçimde görülür: kısa dönemli depremler, uzun dönemli depremler ve dalgalı sarsıntı
kısa dönemli depremler fay depremleri gibidirler
bunlar, magma yukarı doğru çıkarken gevrek kayanın kırılmasından ortaya çıkarlar
bu kısa dönemli depremler magmanın yüzeye yakın bir yerde büyüdüğünü işaret eder
uzun dönemli depremlerin, bir yanardağın "tesisat sistemindeki" gaz basıncının artışına işaret ettiği düşünülür
bu depremler, ev tesisatlarında bazen duyulan tangırtıları andırır
bu salınımlar, yanardağ kubbesinin altındaki magma odacıkları düşünülürse, bir bölmedeki akustik titreşimlere eşdeğerdir
dalgalı sarsıntı, yüzey altında sürekli bir magma hareketi olduğu zaman ortaya çıkar
sismik örüntüler, karmaşık ve yorumlanması zor olgulardır
ancak, artan faaliyet, özellikle de uzun dönemler baskın olmaya başlayınca ve dalgalı sarsıntılar ortaya çıkınca korku yaratırlar
aralık 2000'de, meksika'daki ulusal felaket önleme merkezi'ndeki bilim insanları, meksika kenti dışındaki popocatépetl yanardağı'nın püskürmesini iki gün öncesinden tahmin ettiler
tahmin, isviçreli bir volkanbilimci olan m. chouet tarafından yapılan ve uzun dönemli salınımların artışı üzerine sürdürülen araştırmalar sonucunda yapıldı
hükümet 10 binlerce kişiyi şehirden uzaklaştırdı 
48 saat sonra, yanardağ püskürdü
bu püskürme, popocatépetl yanardağı'nın bin yıl boyunca karşılaşılan en büyük püskürmesiydi
"yeryüzü şeklinin bozulması"
yanardağın şişmesi, yüzeye yakın bir yerde magma biriktiğini gösterir
etkin bir yanardağı gözlemleyen bilim insanları genellikle dağın eteklerindeki eğimi ölçer ve şişmedeki değişim oranını gözlerler
artan bir şişme oranı, özellikle de kükürtdioksit çıkışlarında ve dalgalı sarsıntılarda bir artış varsa, kısa bir süre içinde gerçekleşebilecek bir püskürme ya da patlamayı işaret eder
</text></doc>
<docno>220858</docno>
<text>
dünya
dünya (yeryuvarı, eski: küre-i arz), güneş sistemi'nde güneş'e en yakın üçüncü gezegendir
güneş sistemindeki en yoğun ve beşinci büyük gezegendir
üzerinde zeki yaşam formları barındırdığından emin olunan tek gök cismidir
katı ya da 'kaya' ağırlıklı yapısı nedeniyle üyesi bulunduğu yer benzeri gezegenler grubuna adını vermiştir
bu gezegen grubunun kütle ve hacim açısından en büyük üyesidir
büyüklükte, güneş sistemi'nin 8 gezegeni arasında gaz devlerinin büyük farkla arkasından gelerek, beşinci sıraya yerleşir
tek doğal uydusu ay'dır
yeryüzü, yerküre, mavi gezegen ya da latince adıyla terra olarak da anılır
yerkürenin oluşumu
yapılan araştırmalar sonucu gezegeninin yaşı 4,467 milyar yıl olarak hesaplanmıştır
geçen bu zaman dilimi, karmaşık bileşik yapılar ve içerdiği elementler göze alındığında, güneş, dünya ve diğer gezegenler dahil güneş sistemi'ndeki yapıları oluşturan moleküler bulutsunun kaynağı, ömrünü önceden tamamlamış bir genç tip yıldızın dağılmış artıklarının ve yıldızlar arası maddenin bir merkez etrafında dönerek gittikçe yoğunlaşmasıyla oluşmuştur
merkezde yoğunlaşan hidrojen ve helyum molekülleri yeni bir g2 türü yıldızı, yani güneş'i oluşturmaya başlamış, çevre disklerdeki yoğunluklu bölgelerde ise gezegenler oluşmaya başlamıştır
dünya ise güneş'e 3. sırada yakınlıkta bulunan karasal bir iç gezegendir
oluşum diskleri süreci veya sonrasında bu karasal gezegenler, ağır göktaşı çarpışmalarına sahne olmuştur
göktaşları yapısında bulunan donmuş buzlar, silikat ve metal yapılar, karaların ve okyanuslarının oluşmasını sağlamış, merkezde yoğunlaşan ağır demir ve nikel elementleri ise gezegenimizin çekirdeğini oluşturmuştur
ağır göktaşı bombardımanı, asteroid kuşağının jüpiter'in güçlü çekim etkisi sonucu daha kararlı hale gelmesiyle gittikçe azalmıştır
uygun koşullar oluştuğunda gelişmeye başlayan canlı hayat sonrasında özellikle bitkiler ve yaptıkları fotosentez ile atmosfer'imizin yapısal bileşimi önemli oranda değişmiş ve oksijen oranının yükselmesine neden olmuştur
dünya'nın yaşı
dünya'nın yaşı doğrudan doğruya kayaçların yaşıyla ölçülemez
çünkü bilinen en yaşlı kayaçlar bile bugün artık yeryüzünde var olmayan daha yaşlı kayaçlardan oluşmuştur
bugüne kadar saptanabilen en yaşlı kayaçlar grönland'ın batısında bulunmuştur ve 4,1 milyar yaşındadır
bugün dünya'nın yaşını hesaplamak için elde edilen en iyi yöntem radyoaktif elementlerin yarılanmaları sonucu başka elementlere dönüşümleridir
örneğin radyoaktif uranyum elementinin uranyum-238 ve uranyum-235 gibi iki ayrı tipte atomu (izotop) vardır
bu atomların ikisi de çok yavaş bir süreçle kurşunatom larına dönüşür
öbür uranyum izotopundan biraz daha ağır olan uranyum-238'in dönüşümüyle daha hafif bir kurşun izotopu olan kurşun-206, uranyum-234'in dönüşümüyle de biraz daha ağır bir izotop olan kurşun-207 atomları oluşur
uranyum-235'in kurşuna dönüşme hızı uranyum-238'in dönüşme hızından altı kat daha fazladır
bu nedenler, incelenen bir kayaçtaki kurşun-206 ve kurşun-207 atomlarının oranı kayacın yaşına bağlı olarak değişir
en yaşlı olduğu düşünülen bir kurşun minerali ile bugün okyanuslarda oluşan kurşunun izotop yapısı arasındaki fark, ancak bu iki örneğin oluşumları arasında 4,55 milyar yıllık bir zaman dilimi olmasıyla açıklanır
bu süre de dünya'nın yaşı olarak kabul edilir
biçimi
dünya'nın üzerindeki topografik oluşumlar ve kendi ekseni etrafındaki eksantrik hareketi nedeniyle düzgün bir geometrisi yoktur
geoibs bir biçimdedir, fakat ekvatordaki yarıçapı kutuplardaki yarıçapından fazladır
bu kutuplarından basık özel küresel geometrik şekil geoit (latince, eski yunanca "geo" "dünya") yani ""dünya şekli"" diye adlandırılır
referans küremsinin ortalama çapı 12.742 km'dir (~40.000 km/π)
yer'in ekseni etrafında dönmesi ekvatorun dışarı doğru biraz fırlamasına neden olduğu için ekvatorun çapı, kutupları birleştiren çaptan 43 km daha uzundur
ortalamadan en büyük sapmalar, everest dağı (denizden 8.848 m yüksekte) ve mariana çukuru dur (deniz seviyesinin 10.924 m altı)
dolayısıyla ideal bir elipsoide kıyasla yer'in %0,17'lik toleransı vardır
ekvatorun şişkinliği yüzünden yer'in merkezinden en yüksek nokta aslında ekvatordadır
iç yapısı
yerin içi, diğer gezegenler gibi, kimyasal olarak tabakalardan oluşur
yerin silikattan oluşmuş bir kabuğu, yüksek viskoziteli bir mantosu, akışkan bir dış çekirdeği ve katı halde bir iç çekirdeği vardır
yerin tabakaları aşağıda belirtilen derinliklerdedir:
dünya'nın dış kabuğu ile bu kabuğun üzerindeki atmosfer(hava) ve hidrosfer (okyanuslar ve denizler)katmanları doğrudan gözlemle incelenebilir
oysa dünya'nın iç bölümlerine ulaşarak yapısını doğrudan inceleme olanağı yoktur
dünya'nın iç yapısına ilişkin bütün bilgiler depremlerin incelenmesinden ve dünya'nın içinde var olduğu düşünülen maddeler üzerindeki deneylerden elde edilmiştir
yanardağların varlığına ve yerkabuğunun yüzeyindeki ısı akışı ölçümlerine dayanarak dünya'nın iç böümlerinin çok sıcak olduğunu biliyoruz
yerkabuğunun derinliklerine doğru indikçe kayaçların sıcaklığı her kilometrede 30 °c kadar yükselir
böylece; kabuğun en alt katmanlarının çok daha üstünde yer alan kayaçlar kızıl kor haline dönüşür
aslında dünya'nın büyüklüğüne oranla yerkabuğu çok incedir
eğer dünya'yı bir futbol topu büyüklüğünde düşünürsek kabuğu da ancak topun üzerine yapıştırılmış bir posta pulu kalınlığındadır
kabuğun altında kalan kayaçlar ise akkor sıcaklığına kadar ulaşır
depremlerin nedeni, yerkabuğundaki bir kırıkla birbirinden ayrılan iki büyük kütlenin (levhanın) birdenbire harekete geçerek üst üste binmesi ya da uzaklaşması sonucunda yerkabuğunun şiddetle ileri geri sarsılmasıdır
büyük bir depremde bazi titreşimler dünya'nın öbür yüzündeki dairesel bir alanda "odaklanır"
buna karşılık bazı titreşimler çekirdeği aşıp öbür yana geçmez
böylece dünya'nın öbür yüzünde hiçbir titreşimin duyulmadığı halka biçiminde bir "gölge" belirir
bu gölgenin boyutları ölçülerek çekirdeğin büyüklüğü hesaplanabilir
ayrıca deprem titreşimlerinin yayılma hızi saptanarak içinden geçtikleri maddelerin yoğunluğu, dolayısıyla bileşimi belirlenebilir
eritilmiş kayaçlarla yapılan laboratuvar deneyleri bu çalışmalara büyük ölçüde ışık tutar
dünya'nın yüzeyi, kalınlığı 6 ile 70 km arasında değişen bir ""kabuk"" katmanıyla örtülüdür
yerkabuğu denen bu katman daha ağır maddelerden oluşan ve 2.865 km derine inen çok kalın ""manto"" katmanının üzerine oturur
mantonun bittiği yerde dünya'nın merkezine kadar kadar 3.473 km boyunca uzanan ""çekirdek"" başlar
jeologlara göre, içteki manto katmanı çok büyük kabarma harektleri sonucunda yerkabuğunu iterek birçok yerde yüzeye cıkmıştır
ayrıca normal olarak yerkabuğunun yapısında bulunmayan bazı kayaçlar da yanardağı hareketleri nedeniyle dünya'nın yüzeyine ulaşmıştır
jeologlar bu verilere dayanarak mantonun üst kesimlerinin ""ültrabazik"" korkayaçlardan oluştuğunu ileri sürerler
bir yanda ""asit"" kayaç olarak nitelenen granitin yer aldığı kayaç sınıflandırmasının öbür ucunda bulunan bu ültrabazik kayaçlar ağır demir ve magnezyum silikatlardan oluşur
mantonun alt bölümlerinin de aynı yapıda, ama daha ağır ve yoğun olduğu sanılmaktadır
çekirdeğin yapısındaki maddeler ise hem mantodakilerden daha ağır, hem de hiç değilse çekirdeğin dış bölümünde sıvı haldedir
buna karşılık çekirdeğin içinin manto ve kabuk gibi katı olduğu sanılıyor
yerçekirdeğin olağanüstü bir basınç vardır
bilinen elementlerin çoğu böylesine büyük bir basınç altında çok yoğunlaşmış olarak bulunabilir; ama jeologların genel kanısı, bazı demirli göktaşları (meteoritler) gibi çekirdeğin de metal halindeki nikel ve demirden oluştuğudur
yerkabuğu
yerkabuğu mantoya oranla daha hafif maddelerden oluşmuştur ve bu iki katman arasındaki geçiş bölgesi nerdeyse kesadamin bir sınır çizer
bu geçiş bölgesi, böyle bir sınırın varlığını ilk kez saptayan yugoslav bilim adamı andrija mohoroviçiç'in (1857-1936) adıyla "mohoroviçiç süreksizliği" kısaca "m-süreksizliği" ya da "moho" olarak anılır
bu sınırın varlığını gösteren en önemli kanıt yerkabuğundaki deprem titreşimlerinin süreksizlik bölgesinden geçip mantoya ulaştığında birdenbire hızlanmasıdır
yer kabuğu okyanusların ve denizlerin altında uzandığı zaman "okyanus kabuğu"; kıtaları oluşturduğu zaman da "kıta kabuğu" olarak adlandırılır
okyanus kabuğunun kalınlığı 6–8 km arasındadır
oysa ortalama kalınlığı 40 kilometreyi bulan kıta kabuğu yüksek sıradağların altında 60-70 kilometreye ulaşır
okyanus kabuğu üç katmandan oluşur
en alt katman, yerin derinlerindeki erimiş maddelerin (magmanın) katılaşmasıyla oluşan korkayaçlardır
orta katman yanardağ lavrarından, üst katman ise temel olarak kum ve çamur gibi tortullardan oluşur
okyanus kabuğu sürekli hareket halindedir
bu nedenle kabukta okyanus sırtları boyunca çatlaklar oluşur ve bu çatlakların arasından yüzeye çıkan erişmiş maddelerin sertleşmesiyle okyanus kabuğuna yeni katmanlar eklenir
bu yeni kabuk sertleşdikten sonra yılda 1 ile 10 cm kadar ilerliyerek yavaş yavaş okyanus sırtından iki yana doğru yayılır
böylece okyanus sırtları suyun altında yüksek sırdağlar oluşturur
yerkabuğu çok sayıda eğri levhanın yan yana dizilmesiyle oluşan bir bütün olarak düşünebilir
bu levhalar mantonun oldukça yumuşak üst katmanına oturduğu için sağa sola hareket edebilir
okyanus sırtları, okyanus çukurları ve bazı uzun kırıklar yalnızca levhaların kenarlarında oluşur; bu kırıkların olduğu yerlerde de levhalar kayarak birbirinin üstüne binebilir
levhalardan çoğunun üzerinde bu levhalarla birlikte hareket eden bir ya da birkaç kıta bulunur
nitekim, bir zamanlar iki kıtaya ayıran okyanus kabuğunun çökmesiyle kıtalar bazı yerde birbirine iyice yaklaşmış, hatta üst üste binmiştir
örneğin aralarındaki okyanus kabuğu çökmesi sonucunda hindistan ile asya kıtası çarpışmış ve iki karanın kenarları yükselerek himalaya dağları'nı oluşturmuştur
büyük ve şiddetli depremlerin hemen hepsi bu levhaların kenarlarında, bir levhanın öbürünün altına girmesiyle olur
aynı biçimde, en etkin yanardağlar da okyanus kabuğunun ya izlanda'da olduğu gibi yükselerek sırta dönüştüğü ya da andlar'da olduğu gibi çökerek kıtaların altına girdiği yerlerde bulunur
okyanus tabanının yanlara doğru yayılarak genişlemesi çok çarpıcı bir biçimde kanıtlanmıştır
bu kanıtlamanın en önemli dayanak noktası da dünya'nın magnetik alanının yukarıda anlatıldığı gibi zaman zaman yön değiştirmesidir
yerkabuğunun derinliklerindeki erimiş magma yüzeye çıkarak kristalleşirken bazı mineral parçacıkları mıknatıslanır
böylece her biri dünya'nın magnetik kutuplarını gösteren küçük birer mıknatısa dönüşür
jeologlar yaşları bilinen lav katmanlarının, yapılarındaki mıknatıslanmış parçacıklar bazen kuzey, bazen güney magnetik kutbuna yönelecek biçiminde yan yana yerleştiğini saptamışlardır
bunun nedeni, bir katmandaki mıknatıslanmış parçacıkların kuzey ve güney kutuplarının dünya'nın magnetik kutuplarına uygun olarak dizilmesi, sonra magnetik kutuplar yön değiştirdiğinde üstteki yeni katmanda bulunan parçacıkların bir önceki katmandakilere ters yönde yerleşmesidir
kısacası okyanus kabuğu magnetik bantlı dev bir kayıt aleti, yani bir teyp gibi dünya'nın magnetik alanındaki bütün değişiklikleri bir bir kaydetmiştir
levha hareketleri
levha hareket teorisi'ne (tektonik levha teorisi olarak da bilinir) göre yer'in en dış kısmı iki tabakadan oluşur: kabuğu da kapsayan litosfer ve mantonun katılaşmış dış kısmı
litosferin altında astenosfer bulunur, bu mantonun yüksek viskoziteli olan iç kısmıdır
litosfer, astenosferin üzerinde, tektonik levhalara ayrılmış bir halde yüzmektedir
bu plakalar belli temas noktalarında üç tür hareketten birini gösterirler: yaklaşma, uzaklaşma veya yan yana kayma
bu temas noktalarında depremler, volkanik faaliyetler, dağ oluşumları ve okyanus dibi hendekler oluşur
ana plakalar şunlardır:
önemli küçük plakalar arasinda hint plakası, arabistan plakası, karaip plakası, nazka plakası, skotia plakası ve anadolu plakası sayılabilir
aşınma
kıtaları oluşturan güç, levha hareketlerinin motoru olan yer'in iç enerji kaynağıysa, çok daha büyük bir dış enerji kaynağı, kıtaları aşındırarak yok etme sürecinde etkili olur: güneş enerjisi
atmosfer hareketlerini ve su döngüsünü sürdürmek için gerekli enerjiyi sağlayan güneş ışınları, su ve rüzgar aşındırması ile kıta yüzeylerinden koparılan minerallerin yine bu iki araç yardımıyla okyanus tabanlarına taşınarak çökmesine yardımcı olur
bu mekanizma ile okyanus kabuğu üzerinde gittikçe kalınlaşarak biriken tortul kaya katmanı, dalma-batma mekanizması sırasında yerküre içlerine taşınarak yeniden erir
aşınma mekanizması, suyun yerçekimi etkisi altındaki hareketlerini izler, yüksek dağların aşınarak alçalmasına, okyanus derinliklerinin dolarak yükselmesine yol açar, sonuçta yer yuvarlağının girinti ve çıkıntılarının törpülenerek çekim etkisi ile belirlenmiş ideal jeoit biçimine yaklaşması yönünde çalışır
dünya'nın hareketi
dünya kendi çevresinde (23 saat, 56 dakika, 4.098903691 saniye) ve güneş çevresinde (365 gün, 6 saat, 9 dakika, 9 saniye, 763.545,6 mikrosaniye) hareket eder
günlük ve yıllık hareketlerine bağlı olarak gece, gündüz, mevsimler, kayaçların oluşması ve diğer canlılık ve biyolojik olaylar gerçekleşir
mevsimlerin oluşmasında etken ise yaklaşık 23 derecelik eksen eğikliğidir
hareketleri
sürekli olarak hareket eden dünya'nın iki çeşit hareketi vardır
bu hareketlerden birisi kendi ekseni etrafında olur ve batıdan doğuya doğrudur
bu dönmesini 24 saatte tamamlar
dünya'nın kendi ekseni etrafındaki bu dönmesi ile birlikte olan ikinci hareketi güneş etrafındadır
güneş etrafında dünya, elips şeklinde çok geniş bir yörünge üzerindeki hareketini de 365 gün 6 saatte, yani bir yılda tamamlar
dünya'nın kendi ekseni etrafındaki ve güneş etrafındaki bu iki hareketi, iki önemli olaya sebep verir
kendi ekseni etrafında dönmesi ile gece ve gündüz,güneş çevresinde 23 derece 27 dakika eğiklikle dönmesi mevsimleri oluşturur ve mevsimlerin ardalanmasını sağlar
dünya'nın yüzeyi
dünya'nın yüzölçümü 509.200.000 km2dir
bunun %70'i 360.600.000 km2 ile denizleri; %30'u 148.600.000 km2 ile karaları oluşturur
kuzey kutup çevresinde karalarla çevrilmiş bir deniz, güney kutup çevresinde denizlerle kuşatılmış bir kara parçası vardır
</text></doc>