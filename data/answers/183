<docno>214911</docno>
<text>
efes
efes (grekçe ἔφεσος, "ephesos") anadolu'nun batı kıyısında, bugünkü izmir ilinin selçuk ilçesi sınırları içerisinde bulunan, daha sonra önemli bir roma kenti olan antik bir yunan kentiydi
klasik yunan döneminde iyonya'nın on iki şehrinden biriydi
kuruluşu cilalı taş devri mö 6000 yıllarına dayanır
neolitik dönem efes
1996 yılı içinde, selçuk aydın ve efes yol üçgeninin yaklaşık 100 m kadar güney batısında, mandalin bahçeleri arasında derbent çay'nın kıyısında çukuriçi höyük saptanmıştır
arkeolog adil evren başkanlığında yapılan araştırma ve kazılar sonucu, bu höyükte taş ve bronz baltalar, iğneler, açkılı seramik parçaları, ağırşaklar, obsidien (volkanik cam) ve sileks (çakmak taşı), deniz kabukluları, öğütme ve perdah aletleri bulunmuştur
yapılan değerlendirmeler ışığında, çukuriçi höyük'te, neolitik dönemden erken bronz çağına kadar bir yerleşimin ve yaşamın olduğu saptanmıştır
aynı tür malzemeler, yine selçuk, kuşadası yolunun yaklaşık 8. km'de arvalya deresi'nin bitişiğinde gül hanım tarlasında arvalya höyük saptanmıştır
çukuriçi ve arvalya (gül hanım) höyüklerinde saptanan eserler ile, efes'in yakın çevresinin tarihi böylece neolitik dönem'e kadar ulaşmaktadır
helenistik dönemi efes
mö 1050 yıllarında yunanistan'dan gelen göçmenlerin de yaşamaya başladığı liman kenti efes, mö 560 yılında artemis tapınağı çevresine taşınmıştır
bugün gezilen efes ise büyük iskender'in generallerinden lysimakhos tarafından mö 300 yıllarında kurulmuştur
şehir romadan özerk bir şekilde apameia kibotos şehri ile ortak para bastırmıştır
bu şehirler klasik dönemdeki küçük asya'da çok parlak yarı özerk davranmaya başlamışlardı
lysimakhos, kenti miletli hippodamos'un bulduğu "izgara plan"a göre yeniden kurar
bu plana göre, kentteki bütün cadde ve sokaklar birbirini dik olarak keser
roma dönemi efes
hellenistik ve roma çağlarında en görkemli dönemlerini yaşayan efes, roma imparatoru augustus zamanında, asya eyaleti'nin başkenti olmuş ve nüfusu o dönem (mö 1.-2. yüzyıl) 200.000 kişiyi aşmıştır
bu dönemde her yer mermerden yapılmış anıtsal yapılarla donatılır
4. yüzyılda limanın dolmasıyla efes'te ticaret geriler
imparator hadrian limanı birkaç kez temizletir
liman kuzeyden gelen marnas çayı ve küçük menderes nehrinin getirdiği alüvyonlarla dolar
efes denizden uzaklaşır
7. yüzyılda araplar bu kıyılara saldırır
bizans döneminde tekrar yer değiştiren ve ilk kez kurulduğu selçuk'taki ayasuluk tepesi'ne gelen efes, 1330 yılında türkler tarafından alınır
aydınoğulları'nın merkezi olan ayasuluk, 16. yüzyıldan itibaren giderek küçülmeye başlamıştır
günümüzde bölgede, 30.000 nüfuslu turistik selçuk ilçesi bulunmaktadır
efes ören yerinde, hadrianus tapınağı girişindeki frizde efes'in 3 bin yıllık kuruluş efsanesi şu cümlelerle yer alır: "atina kralı kodros'un cesur oğlu androklos, ege'nin karşı yakasını keşfetmek ister
önce, delfi kentindeki apollon tapınağı'nın kahinlerine danışır
kahinler ona, balık ve domuzun işaret ettiği yerde bir kent kuracağını söyler
androklos bu sözlerin anlamını düşünürken ege'nin lacivert sularına yelken açar... kaystros (küçük menderes) nehri'nin ağzındaki körfeze geldiklerinde karaya çıkmaya karar verirler
ateş yakarak tuttukları balıkları pişirirlerken çalıların arasından çıkan bir yabandomuzu, balığı kaparak kaçar
işte kehanet gerçekleşmiştir
burada bir kent kurmaya karar verirler..."
doğu ile batı arasında başlıca kapı durumunda olan efes önemli bir liman kenti idi
bu konumu efes'in çağının en önemli politik ve ticaret merkezi olarak gelişmesini ve roma devrinde asia eyaletinin başkenti olmasını sağlamıştır
efes, antik çağdaki önemini yalnızca buna borçlu değildir
anadolu'nun eski anatanrıça (kybele) geleneğine dayalı artemis kültürünün en büyük tapınağı da efes'te yer alır
mö 6. yüzyılda bilim, sanat ve kültürde milet ile birlikte en ön sırada yer alan efes, bilge herakleitos, rüya tabircisi artemidoros, şair callinos ve hipponaks, gramer bilgini zenodotos, hekim soranos ve rufus gibi ünlü kişileri yetiştirmiştir
mimari eserler
efes, tarihi boyunca birçok kez yer değiştirdiğinden kalıntıları yaklaşık 8 kilometrelik geniş bir alana yayılır
ayasuluk tepesi, artemision, efes ve selçuk olarak dört ana bölgedeki harabeler yılda ortalama 1,5 milyon turist tarafından ziyaret edilmektedir
tümüyle mermerden yapılmış ilk kent olan efes'teki başlıca yapılar ve eserler aşağıda açıklanmıştır:
artemis tapınağı
dünyanın yedi harikasından biri olan artemis tapınağı, antik dünyanın mermerden inşa edilmiş ilk tapınağı olup temelleri mö 7. yüzyıla kadar gitmektedir
tanrıça artemis'e ithafen lidya kralı croesus tarafından yaptırılan yapı, yunan mimar chersiphron tarafından tasarlanmış ve dönemin en büyük heykeltıraşları pheidias, polycleitus, kresilas ve phradmon tarafından yapılmış olan bronz heykellerle süslenmişti
büyüklüğü 130 x 68 metre ve ön cephesi diğer artemis (ana tanrıça) tapınakları gibi batıya dönüktü
tapınak hem bir pazaryeri, hem de bir dini müessese olarak kullanılıyordu
artemis tapınağı mö 21 temmuz 356'da adını ölümsüzleştirmek isteyen herostratus adlı bir yunanlı tarafından yakıldı
aynı gece büyük iskender doğmuştur
büyük iskender anadolu’yu fethettiğinde artemis tapınağı’nın yeniden yapılması için yardım teklif etmiş fakat reddedilmiştir
tapınaktan günümüze sadece birkaç mermer blok kalmıştır
artemis tapınağı ile ilgili kazı çalışmaları 1863 yılında british museum'un katkılarıyla arkeoloji uzmanı john turtle wood tarafından başlatılımış ve 1869 yılında, 6 metre derinlikte, artemis tapınağının temellerine ulaşılmıştır
celsus kütüphanesi
roma dönemi yapılarının en güzellerinden birisi olan yapı hem kütüphane, hem de mezar anıtı görevini üstlenmiştir
106 yılında efes valisi olan celsus ölünce, oğlu kütüphaneyi babasının adına mezar anıtı olarak yaptırmıştır
celsus'un lahdi kütüphanenin batı duvarı altındadır
cephesi 1970-1980 yılları arasında restore edilmiştir
kütüphanede kitap ruloları, duvarlardaki nişlerde saklanıyordu
meryem ana evi
bülbüldağı'nda isa'nın annesi meryem'in son yıllarını st. john ile birlikte geçirdiğine inanılan kilisedir.hıristiyanlar için hac yeridir ve bazı papalar tarafınan da ziyaret edilmiştir
meryem'in burada ölü mezarının da bülbüldağı'nda olduğu düşünülmesine karşın kitab-ı mukaddes'de anlatıldığı gibi meryem'in mezarı dönemin selefkosunda bugünün silifke'sinde olduğu inanılmaktadır
yedi uyurlar (ashab-ı kehf)
bizans döneminde mezar kilisesi haline getirilmiş olan bu yer, geç roma imparatorlarından decius zamanında putperestlerin zulmünden kaçan yedi hristiyan gencin panayır dağı eteklerinde sığındıkları rivayet edilen mağara olduğuna inanılır
dünya üzerinde ilgili mağaranın kendi sınırları içinde olduğunu iddia eden 33 kent olmasına karşın hristiyan kaynaklarının çoğuna göre kent hristiyanlarca kutsal sayılan efes'tir
türkiye'de yedi uyurlar mağarası olarak en çok bilinen ve ziyaret edilen mağara ise dönemin önemli bir merkezi ve st. paul'ün doğum yeri olan tarsus'takidir
eski ismi arap kaynaklarında "efsus" şeklinde geçen afşin de bilim adamlarından oluşan bir heyete hazırlattığı rapor ve yerel mahkemede açtıkları keşif davası ile iddiasını arttırmıştır
türkiye'deki diğer ashab-ı kehf ise lice'dedir
efes'teki bu mağaranın üstüne bir kilise yapılmış hali 1927-1928 yılları arasındaki bir kazıda ortaya çıkarılmış, kazı sonucunda 5 ve 6. yüzyıla ait olan mezarlar da bulunmuştur
yedi uyurlar'a ithaf edilmiş yazıtlar hem mezarlarda hem de kilise duvarlarında bulunmaktadır
isa bey camii
1374-75 yılında aydınoğulları'ndan isa bey tarafından ayasuluk tepesi'ne mimar şamlı dımışklıoğlu ali'ye inşa ettirilmiştir
artemis tapınağı ile saint jean kilisesi arasında yer almaktadır
anadolu cami mimarisinin ilk örneklerini sergiliyen camide zengin süslemeler ve çiniler vardır
19. yüzyılda kervansaray olarak da kullanılmıştır
diğer yapılar
hadrian tapınağı: imparator hadrianus adına, anıt tapınak olarak inşa ettirilmiştir
korinth düzenlidir ve frizlerinde efes'in kuruluş efsanesi işlenmiştir
20 milyon tl ve 20 ytl banknotlarının arka yüzünde celsus kütüphanesi ile birlikte bu tapınağın resmi kullanılmıştır
domitian tapınağı: şehirdeki en büyük yapılardan biri olduğu düşünülen imparator domitianus adına yapılmış olan tapınak traianus çeşmesi'nin karşısında yer almaktadır
günümüze yalnızca temelleri ulaşmış olan tapınağın yanlarında sütunların bulundu­ğu belirlenmiştir
domitianus'un heykelinden kalanlar ise baş ve bir kol kısımlarıdır
serapis tapınağı:: efes'in en ilginç yapılarından biri olan serapis tapınağı, celsus kütüphanesi'nin hemen arkasındadır
hıristiyanlık döneminde kiliseye dönüştürülen tapınağın mısırlılarca yapıldı­ğı düşünülmektedir
türkiye'deki "serapis tapınağı" olarak hrsitiyanlık'taki yedi kilise arasında olması sebebi ile bergama'daki diğer tapınak daha çok tanınmakadır
meryem kilisesi: 431 konsül toplantısı'nın yapıldığı yer olan meryem kilisesi (konsül kilisesi), meryem adına inşa edilmiş ilk kilisedir
liman hamamı'nın kuzeyinde yer almaktadır
hristiyanlık dinindeki ilk yedi kilise arasındadır
st. jean bazilikası: bizans imparatoru büyük iustinianus tarafından yaptırılan ve o dönemin en büyük yapılarından bir olan 6 kubbeli bazilikanın merkezi kısmında, altta, isa'nın en sevdiği havarisi st. jean (yuhanna)'nın mezarının bulunduğu iddia edilmektedir ancak henüz herhangi bir bulguya rastlanamamıştır
burada st. jean adına dikilmiş anıt da bulunmaktadır
hıristiyanlar için çok önemli kabul edilen bu kilise ayasuluk kalesi'nde yer almaktadır ve kuzeyinde hazine binası ve vaftizhane vardır
yukarı agora ve bazilika: imparator augustus tarafından inşa ettirilmiş, resmi toplantıların ve borsa işlemlerinin yapıldığı yerdir
odeion'un önündedir
oktagon: kleopatra'nın kız kardeşine ait anıtsal bir mezardır
odeon: efes'in iki meclisli bir yönetimi vardı
bunlardan biri olan danışma meclisi toplantıları zamanında üzeri kapalı olan bu yapıda yapılmış ve konserler verilmiştir
1.400 kişilik kapasiteye sahiptir
bu nedenle yapı "bouleterion" olarak da adlandırılır
prytaneion (belediye sarayı): prytan kentin belediye başkanı gibi görev yapardı
en büyük görevi kalın sütunları bulunan bu yapının içindeki kentin ölümsüzlüğünü simgeleyen kent ateşinin sönmemesini sağlamaktı
prytan, kent tanrıçası hestia adına bu görevi üstlenmişti
salonun çevresinde tanrı ve imparator heykelleri sıralanmıştı
efes müzesindeki artemis heykelleri burada bulunmuş ve daha sonra müzeye getirilmiştir
yanındaki yapılar kentin resmi misafirlerine ayrılmıştı
mermer cadde: kütüphane meydanından tiyatroya kadar uzanan caddedir
domitianus meydanı:domitianus tapığınağı'nın kuzeyinde yer alan meydanın doğusunda pollio çeşmesi ve hastane olduğu düşünülen bir yapı, kuzeyinde cadde üzerinde de memmius anıtı yer alır
magnesia kapısı (üst kapı) ve doğu gymnasiumu: efes'in iki girişi vardır
bunlardan biri kentin çevresindeki sur duvarlarının doğu kapısı olan, meryemana evi yolu üzerindeki magnesia kapısı'dır
doğu gymnasiumu, panayır dağı eteğindeki magnesia kapısı'nın hemen yanındadır
gymnasion, roma çağı'nın okuludur
herakles kapısı: roma çağı sonlarında yaptırılmış olan bu kapı kuretler caddesi'ni yaya yolu haline getirmiştir
ön cephesindeki kuvvet tanrısı herakles kabartmaları dolayısıyla bu ismi almıştır
mazeus mithridates (agora güney) kapısı: kütüphaneden önce, imparator augustus zamanında inşa edilmiştir
kapıdan ticaret agorası'na (aşağı agora) geçilir
anıtsal çeşme: odeion'un önündeki meydan kentin "devlet agorası" (yukarı agora)'dır
tam ortasında mısır tanrıları tapınağı (isis) bulunuyordu
mö 80 yıllarında laecanus bassus tarafından yaptırılan anıtsal çeşme, devlet agorası'nın güneybatı köşesinde yer alır
buradan domitian meydanı'na ve bu meydan etrafında kümelenmiş bulunan pollio çeşmesi, domitian tapınağı, memmius anıtı ve herakles kapısı gibi yapılara ulaşılır
traianus çeşmesi: cadde üzerindeki iki katlı anıtlardan biridir
ortada duran imparator traianus'un heykelinin ayağı altında görülen küre dünyayı simgeler
heroon: efes'in efsanevi kurucusu androklos adına yaptırılmış bir çeşme yapısıdır
ön kısmı bizans döneminde değiştirilmiştir
yamaç evler: teraslar üzerine inşa edilmiş olan çok katlı evlerde kentin zenginleri oturuyordu
peristilli ev tipinin en güzelleri olan bu evler modern evlerin konforunda idi
duvarlar mermer kaplama ve fresklerle, taban ise mozaiklerle kaplıdır
evlerin hepsinde kalorifer sistemi ve hamam bulunmaktadır
büyük tiyatro: mermer cadde'nin sonunda bulunan yapı, 24.000 kişilik kapasiteyle antik dünyanın en büyük açık hava tiyatrosudur
çok süslü ve üç katlı sahne binası tamamen yıkılmıştır
oturma basamakları üç bölümlüdür
tiyatro, st. paul'ün vaazlarına mekân olmuştur
saray yapısı, stadyum caddesi, stadyum ve gymnasium: bizans sarayı ve caddenin bir bölümü restore edilmiştir
at nalı biçimindeki stadyum, antik devirde sportif oyunların ve yarışmaların yapıldığı yerdir
geç roma döneminde gladyatör oyunları da yapılmıştır
stadyumun yanındaki vedius gymnasiumu ise hamam-okul kompleksidir
vedius gymnasiumu kentin kuzey ucunda, bizans dönemi surlarının hemen yanında yer almaktadır
tiyatro gymnasiumu: hem okul, hem de hamam işlevine sahip büyük yapının avlu kısmı açıktadır
burada tiyatroya ait mermer parçalar restorasyon amacıyla sıralanmıştır
agora: 110 x 110 metre boyutlarında ortası açık, çevresi portikler ve dükkânlarla çevrili bir alandır
agora, kentin ticari ve kültürel merkeziydi
agora mermer cadde'nin başlangıç noktasıdır
hamam ve umumi tuvalet: romalıların en önemli sosyal yapılarındandır
soğuk, ılık ve sıcak kısımlar vardır
bizans döneminde tamir görmüştür
ortasında havuz olan umumi tuvalet yapısı, aynı zamanda toplanma yeri olarak da kullanılmıştır
liman caddesi: büyük tiyatro'dan, bugün tamamen dolmuş olan antik liman'a uzanan, iki yanı sütunlu ve mermer döşeli liman caddesi (arcadiane caddesi), efes'in en uzun caddesidir
600 metre uzunluktaki cadde üzerine kentin hıristiyanlık döneminde anıtlar yapılmıştır
her birinde havarilerden birinin heykeli olan dört sütunlu dört havari anıtı, caddenin hemen hemen ortasındadır
liman gymnasiumu ve liman hamamı: liman caddesi'nin sonundaki büyük yapılar grubudur
bir bölümü kazılmıştır
st. john kalesi:: kale içinde cam ve su sarnıçları vardır
efes civarındaki en yüksek noktadır
ayrıca bu kilisenin bulunduğu tepe, efes antik kenti'nin ilk yerleşim bölgesidir
</text></doc>
<docno>41330</docno>
<text>
artemis tapınağı
artemis tapınağı, (yunanca: "artemision"; latince: "artemisium") aynı zamanda diana tapınağı olarak da bilinir
tanrıça artemis'e ithaf edilmiş tapınak efes'te milattan önce 550 yıllarında tamamlanmıştır
tapınak tamamen mermerden inşa edilmiştir
dünyanın yedi harikasından biri sayılan tapınaktan geriye bugün sadece bir iki mermer parçası kalmıştır
türkiye'deki antik kent selçuk izmir'de bulunmaktadır
tapınak lidya kralı kroisos tarafından başlatılmış 120 senelik bir projenin eseridir
dünya'nın yedi harikasını derleyen sidon'lu antipader tapınağı şöyle tarif etmiştir
bizanslı philon ise tapınak için şunları yazmıştır:
efesli artemis
artemis, ay tanrıçası olarak titan selene'in yerini alan apollon'un kardeşi bakire avcı yunan tanrıçasıdır
efesli artemis ise oldukça farklıdır
efesli artemis'in (efesya) bir anadolu tanrıçası olan kibele'nin bir kültü olduğu sanılmaktadır
anadolu'nun ana tanrıçası kibele'nin efes'e nasıl geldiği ve orada artemis adıyla kültünün nasıl başladığı bilinmemekle beraber kibele'nin çeşitli evreler geçirerek artemis haline geldiği kabul ediliyor
yunan tanrılarının aksine daha çok yakındoğu ve mısır tanrıları gibi vücudu, altından ayaklarının çıktığı ve bacaklara doğru gittikçe incelen, sütun benzeri bir bölümle kaplıdır
çok göğüslü tanrıça (37 adet) efes'te basılmış paraların üzerinde başında kibele'nin bir özelliği olan duvar gibi bir taç ile resmedilmiştir
paraların üzerindeki resminde, kolları birbirine geçmiş yılan ya da ouroboros yığınlarından oluşan bir asaya dayalı durmaktadır
aynı kibele gibi efes'teki tanrıçaya da megabyzae adı verilen hierodüller ve kore'ler hizmet etmekteydi
ayrıca bennett'in bahsettiği muhtemelen millatan önce üçüncü yüzyıldan kalma bir adak yazıtı efesli artemis'i girit ile ilişkilendirmektedir:
yunanlar'ın birleştirme adetleri, tüm yabancı tanrıları kendi anlayabilecekleri bir şekilde olimpus panteonunun bir biçimi halinde asimile etmiştir
efes'te iyonyalı yerleşimcilerin "efes'in hanımı" için yaptıkları artemis özdeleştirmesinin cılız olduğu çok açıktır
mimari ve sanat
tapınağın üç evreden oluştuğu sanılmaktadır
a evresi artemisium olarak adlandırılan tapınaktan önce orada yaklaşık mö 7. yüzyılda yapılmış bir sunaktır
b evresi daha sonra bunun üzerine yapılmış olan tapınak, c evresi ise yangından sonra yapılan restorasyondur
tapınağın içi ve içindeki sanat hakkındaki tanımlamaların ve hemen hepsi tarihçi plynus'un anlattıklarına dayanmaktadır
pliny tapınağı 115 metre uzunluğunda ve 55 metre eninde neredeyse tamamen mermerden olarak tanımlamıştır
tapınak her biri 18 metre olan 127 iyonik stilde kolondan oluşmaktadır
artemis tapınağı içinde birçok sanat eseri vardı
ünlü yunan heykeltıraşlar polyclitus, pheidias, cresilas, ve phradmon tarafından yapılmış heykellerle, tablolarla ve altın ve gümüşle bezenmiş kolonlarla donatılmıştı
sanatçılar en güzel heykeli yaratmak için birbirleri ile yarışırlardı
bu heykellerin büyük bir çoğunluğu efes şehrini kurduğu söylenen amazonlar'ın heykelleridir
pliny ayrıca, mausolos'un mozolesi üzerinde de çalışan scopas'ın tapınağın kolonlarındaki kabartmaları oyduğunu söyler
atinalı athenagoras, efes'teki baş artemis heykelinin yaratıcısı olarak daedalus'un öğrencisi endoeus 'un ismini vermiştir
kült ve tesir
artemis tapınağı efes bölgesinin ekonomik olarak güçlü bir bölgesinde yer almaktaydı ve tüccarlar ve anadolu'nun her yerinden yolcular tarafından ziyaret edilmekteydi
tapınak birçok inanıştan etkilenmiştir ve birçok farklı dinden insan için bir inanç sembolü olmuştur
efesliler kibele'ye taparlardı ve inançlarının büyük bir kısmını artemis'e de dahil ettiler
"artemis kibele", romalı karşıtı diana'dan çok farklı bir şekil aldı
artemis kültü uzak diyarlardan binlerce tapanı çekti
hepsi bu yerde bir araya gelip ona taparlardı
</text></doc>
<docno>213742</docno>
<text>
selçuk
selçuk, izmir’in güneyinde, izmir-aydın karayolu üzerinde yer alan izmir'e bağlı denize kıyısı bulunan turistik ilçe ve bu ilçenin merkezi
kuzeyinde torbalı, kuzeybatısında menderes, kuzeydoğusunda tire, doğusunda germencik ve güneyinde kuşadası ile çevrilidir
izmir'e 74 km
mesafededir
tarihçe
selçuk eski adıyla ayasuluk, 1304 yılında aydınoğulları beyliği'nin eline geçmiş ve 1426 yılında osmanlı devleti topraklarına katılmıştır
1914’de ayasuluk olan adı selçuk olarak değiştirilmiş ve kurtuluş savaşından sonra da akıncılar adıyla anılan selçuk 1957 yılında izmir iline dahil edilmiş ve ilçe unvanını almıştır
selçuk, dünyanın en büyük açık hava müzelerinden biridir
antik çağ'ın en önemli yerleşim yerlerinden biri olmuştur
selçuk’ta bulunan tarihi yapıların büyük bir bölümü ayaktadır
efes ören yeri, türk ve dünya turizmi açısından çok önemli bir merkezdir, efes her yıl yaklaşık olarak 2 milyon ziyaretçi tarafından gezilmektedir
selçuk efes müzesi, sahip olduğu ve sergilediği sadece yerel eserlerle avrupa’nın en önemli ve en zengin müzelerinden birisidir
bu etkinlikler dışında, müzede verilen konferanslar ve açılan resim sergileri kültür hayatını canlı tutmaktadır
selçuklu sanatının en önemli eserlerinden biri olan isa bey camii selçuk’tadır
cami, hem avlulu türk camii tipinin, hem de anadolu sütunlu camilerinin bilinen en eski örneğidir
şirince köyü, popüler bir kırsal turizm merkezidir
ilk çağın en ünlü şehirlerinden biri olan efes, küçük menderes nehri'nin sularını boşalttığı körfezin yakınında kurulmuştur
tarıma elverişli toprakları, doğu’ya açılan büyük bir ticaret yolunun başında oluşu, gerek antik çağ'da, gerekse de hıristiyanlık döneminde çok önemli bir dini merkez oluşu, tarihe büyük bir kent olarak geçmesini sağlamıştır
ilim ve sanat dünyasında da adını duyurmuş, ünlü kişiler yetiştirmiştir
bunlar arasında, rüya tabircisi artemidorus, şair kallinos ve hipponaks, filozof herakleitos, ressam parrhasius, gramer bilgini zenodotos sayılabilir
efes’in tarihi mö 6. binyıla kadar uzanmaktadır
bu sonuca son yıllarda arvalya ve çukuriçi höyüklerinde ele geçen arkeolojik yerleşke bulgularıyla varılmıştır
ayasuluk tepesi’nde yapılan kazılar da burada erken tunç çağı’ndan hellenistik çağ’a kadar kesintisiz yerleşmenin var olduğunu göstermiştir
bu da eski efes’in ayasuluk tepesi’nde olduğunu, buranın anadolu kavimleri ve hititler tarafından iskan edildiğini ispatlamaktadır
ayrıca hitit yazılı metinlerinde apasas olarak geçen kentin bu kent olduğu da kesinleşmiştir
strabon ve pausanias gibi yazarlar, tarihçi herodot, efesli şair kallinos gibi antik kaynaklar efes’in amazonlar tarafından kurulduğuna ve yerli halkın karyalılar ve lelegler’den oluştuğuna işaret etmektedirler
mö 1050'de androklos, diğer eski yunan kolonistleri gibi anadolu’ya gelmiş, efes ve civarını almıştır
efes, mö 7. yüzyıl da kimmerler’in istilasına uğrar ve artemis tapınağı yerlebir edilir
mö 560’da kent lidyalılarca artemision çevresine taşınır
mö 386'da akdedilen kral barışı’nın sonunda efes, büyük iskender’in gelişine dek sürecek olan pers egemenliği altına girer
bugün gezilen efes, büyük ölçüde, büyük iskender’in generallerinden lysimakhos tarafından mö 300’lerde kurulmuştur
efes, bizans çağı’nda tekrar yer değiştirmiş ve ilk kurulduğu ayasuluk tepesi’ne gelmiştir
iklim ve coğrafya
295 km² lik alanı kapsayan ilçe, merkez dahil, 2 belediye ve 9 köyden oluşmaktadır
selçuk'un denize uzaklığı 8 km, denizden yüksekliği ise 16 metredir
batı anadolu'dan doğan küçük menderes nehri, geniş bir ova ile ilçeye 3 km kuzeyinden geçip, 9 km batısından denize dökülür
doğusunda yükseklikleri pek fazla olmayan maden, kayser ve sarıkaya dağları, güneyinde ise; eteğinde büyük bir medeniyetin kurulmasına sahne olmuş bülbül dağı vardır
kuzeydoğusunda belevi gölü, kuzeybatısında kuş cenneti ve adları çakal, gebekirse ve cevaşır olmak üzere toplam 5 doğal göle sahip olan selçuk'ta, doğa çeşitli kuşların barınmasına olanak sağlamaktadır
selçuk yüzölçümünün, % 52 gibi büyük bir bölümünün ormanlık alan olması, ilçenin doğal deseninin zenginliğini oluşturur
akdeniz ikliminin hâkim olduğu selçuk da yazlar sıcak ve kurak, kışları ılık ve yağışlı geçmektedir
ulaşım
selçuk'a tüm ulaşım yollarıyla ulaşılabilir
kara yolu ile izmir-aydın otoyolu , hava yolu ile adnan menderes havalimanı ve selçuk-efes havaalanı, deniz yolu ile kuşadası limanı,
demiryolu olarak izmir(basmane)- torbalı - selçuk - aydın - nazilli - denizli yönüne giden , günde 8 defa karşılıklı düzenlenen ve 75 dk süren tren seferleri kullanılabilir
selçuk, izmir-aydın kara ve demiryolu üzerinde kurulmuştur
denize kıyısı olmasına rağmen limanı yoktur
il özel idaresi, belediye ve türk hava kurumu işbirliği ile inşa edilen 1993 yılında faaliyete geçen selçuk efes havaalanının işletmesi türk hava kurumunca yürütülmektedir
havaalanı ilçenin batısında olup 3 km
uzaklıktadır
pist uzunluğu 1740 metre, pist eni 30 metredir
orman yangılarına uçak ile müdahale amacıyla meydan içerisinde 60 ton kapasiteli su havuzu mevcuttur
aynı zaman eğitim merkezi durumunda olan havaalanında paraşüt planör, motorlu yelken kanat, yelken kanat ve motorlu uçak eğitimleri yapılmaktadır
havaalanında hava taksi veya ambulans olarak kullanılabilecek 4 ve 6 yolcu kapasiteli 2 adet uçak her an hazır tutulmaktadır
selçuk'a bağlı tüm köylerin ve beldenin ana yolları asfaltlanmıştır
merkezde ise yolların büyük bir bölümü beton ve parke taş döşenmek suretiyle yenilenmiş olup, kalan kısımları program dâhilinde düzenlenmekte ve yenilenmektedir
nüfus
ilçenin yüzölçümü 295 km²’dir
1 beldesi (belevi) ve 9 köyü bulunmaktadır
2012 yılı nüfus sayımı’na göre toplam nüfusu 34.770’tir
bu nüfusun 28.285’i merkezde, 6.485’i belde ve köylerde yaşamaktadır
selçuk kış mevsimlerinde büyük bir kasaba nüfusuna sahip olmakla birlikte, yaz mevsimlerinde turizmin de etkisiyle nüfusu bazı küçük illerin nüfusunu aşar
eğitim-öğretim
selçuk merkezde 6, belevi’ nde 1, köylerinde 6 olmak üzere toplam 13 ilköğretim okulu, 5 orta öğretim kurumu ve 1 yüksek öğretim kurumu bulunmakta; 7936 öğrencinin eğitim gördüğü bu okullarda 367 öğretmen görev yapmaktadır ayrıca selçuk türkiye'nin tek havacılık üniversitesi olan thk üniversitesi havacılık meslek yüksek okulu ve hava ulaştırma fakültesi'ne ev sahipliği yapmaktadır
sağlık hizmetleri
ilçede, sağlık hizmetleri 1 devlet hastanesi, 3 aile sağlığı merkezi tarafından verilmektedir
1993 yılından bu yana selçuk devlet hastanesi uluslararası hastaneler federasyonu üyesidir
ekonomi
ilçenin ekonomisi öncelikle turizme dayalıdır sonrasında sırasıyla tarım ve hayvancılık gelir
zeytin, pamuk, üzüm, narenciye (özellikle mandalina ve şeftali ) tarım faaliyetlerini oluşturur
hayvancılık olarak küçükbaş hayvancılık daha sonra büyükbaş hayvancılık gelir
orta büyüklükte bir sanayi sitesi bulunmaktadır
turizm
pamucak plajı 5 büyük otele, selçuk belediyesi'ne ait bir tesise, bir de mocamp tesisi'ne sahiptir
başlıca tarihi eserler
artemis tapınağı
efes'teki artemis tapınağı'nın temelleri milattan önce 7. yüzyıla kadar gider
tanrıça artemis'e ithafen yapılmıştır
tamamiyle mermerden oluşuyordu
lidya kralı croesus tarafından yaptırılan yapı, yunan mimar chersiphron tarafından tasarlanmıştı ve dönemin en büyük heykeltıraşları pheidias, polycleitus, kresilas ve phradmon tarafından yapılmış olan bronz heykellerle süslenmişti
tapınak hem bir pazaryeri, hem de bir dini müessese olarak kullanılıyordu
artemis tapınağı mö 21 temmuz 356'da adını ölümsüzleştirmek isteyen herostratus adlı bir yunanlı tarafından yakıldı
aynı gece büyük iskender doğmuştur
büyük iskender anadolu’yu fethettiğinde artemis tapınağı’nın yeniden yapılması için yardım teklif etmiş fakat reddedilmiştir
festivaller
her yıl ocak ayının üçüncü pazarında pamucak sahilinde “selçuk-efes deve güreşleri festivali“ düzenlenir
festival deve güreşi otoriterlerince“en popüler ve en iyi organizasyon” olarak seçilmiştir
mayıs ayının ilk pazar gününde st. john festivali yapılır
ayrıca eylül ayında ilçe merkezinde düzenlenen “uluslararası selçuk-efes kültür sanat turizm festivali ve kurtuluş şenlikleri” ilçenin gelenekselleşmiş kültür ve sanat etkinliklerindendir
spor kulüpleri
selçuk efes spor
1943 yılında kurulmuş olup uzun yıllar tff 3. lig'de mücadele etmiş şu an izmir amatör liglerinde mücadele etmektedir
selçuk gençlik spor
selçuk belediye spor
</text></doc>
<docno>75379</docno>
<text>
artemis
artemis, roma'daki adı diana, zeus ile leto’nun kızı
phoebe olarak da bilinir
apollon’un ikiz kız kardeşi, vahşi doğa, avcılık ve ay tanrıçası
ares'in dostu ve en büyük yunan tanrıçalarından biridir
kardeşinden bir gün önce doğup apollon’un doğumu sırasında annesine yardım etmiştir
annesinin çektiği acıyı gören artemis evlenmemeye ve bakire kalmaya yemin etmiştir
delos adasında doğmuştur
apollon güneşi, artemis ise ayı temsil eder; apollon’a "phoebos" (parlak, ışıklı) denildiği gibi, artemis’e de "phoebe" denilirdi
ikisi de yayla silahlanmıştır, oklar atarlar; oklar güneş ve ay ışınlarının sembolüdür
artemis, güzel, endamlı, ciddi yüzlü, tanrısal bir bakiredir
saf ışık tanrıçası olarak afifliği sembolize eder, kültünün kanunu olarak afifliğe, -erkek, kadın- duacıları riayet zorundaydı
ona tapınan ve onun gibi dünya iptilasından uzak, dağlar, ormanlar arasında yaşayan hippolyt, afiflik yüzünden helak olduğu zaman artemis ona yüksek şerefler müjdeleyerek teselli vermiştir
sonraları artemis adına türlü kültlere sapılmıştır
bunlardan biri, efes’de artemis’e, bütün tabiatı dölleştiren ve göğsü sayısız memelerle örtülü bir tanrıça gibi düşünülerek tapınılmasından doğan kült idi
artemis ve avcıları bakirelik yemini etmiştir
artemis de bütün avcıları 13-15 yaşlar arasında ölümsüz olarak sabitlemiştir
satirler artemis ve avcıların hayranıdırlar
çünkü artemis hayvanları ve doğayı çok sevmektedir
fakat hiçbir erkek veya satir asla artemis ve avcılarına yaklaşamamaktadır
artemis kendine yaklaşan erkekleri ya bir çeşit geyiğe ya da tavşana çevirerek onları cezalandırmıştır
ayrıca artemis ev ve orman tanrıçasıdır
bunun yanında artemis bakireliğini bir erkeğe verip gebe kalan kadınları okuyla öldürmüştür
artemis mitleri
niobe: niobe, lidya kralı tantalos'un kızıdır
thebai kralı amphionla evlenmiştir ve ondan birçok çocuğu olmuştur
niobe çok fazla çocuğu olduğundan kendisini tanrıça leto'dan üstün görerek tanrıçayı aşağılamıştır
bunun üzerine leto'nun çocukları artemis ve apollon niobe'nin çocuklarını oklarla öldürmüşlerdir
6 erkek çocuğunu apollon 6 kız çocuğunu artemis öldürmüştür
niobe bu acıya dayanamamıştır ve tanrı buyruğuyla taş olmuştur
niobe efsaneyi doğrulayan bir biçimde taşa dönüşmüştür ve bugün manisa'da kadın yüzü biçiminde bir kaya vardır
bu kayanın göz yeri deliklerden su akar
bu da gözü yaşlı niobe'yi tasvir etmektedir
meleagros: aitolia'nın kalydon bölgesinin kralı oineus ile althaia'nın oğludur
hasat bayramında bütün tanrılara kurban kestiği halde artemis'i unutur
kendine karşı saygısızlık olarak gören tanrıça kalydon bölgesine korkunç bir domuz gönderir
bu domuz tüm ekinleri mahvedince kıtlık başlar
meleagros bu domuzu avlamaya kalkışır ancak çok zorlu bir canavar olduğu için yardımına çokça yiğit gelir
komşuları kuretler de gelir ve domuz öldürülür
ancak kini geçmeyen artemis bu defa kuretler aitolialar arasında av paylaşımıyla ilgili kavga çıkartır
bir efsaneye göre meleagros bu sırada dayılarını öldürdüğü için annesi onu lanetler ve meleagros çekip gider
bunu fırsat bilen kuretler şehri yakıp yıkarlar
herkes meleagros'a ülkesine geri dönmesini söyler ve melegros öfkesinden vazgeçip ülkesine gelir ve kuretleri kovar
bir başka anlatıma göre ise meleagros domuzun postunu domuz avına katılan kız kahraman atalante'ye vermek ister
ancak bir kadının kendilerinden üstün tutulmasına avcılar karşı çıkar
bu kargaşada meleagros dayılarını öldürür
bunun üzerine annesi meleagros'un yaşamıyla ilgili olan odunu ateşe verip oğlunu öldürür
iphigeneia: babası agamemnon av sırasında tanrıça artemis'in kutsal geyiklerinden birini öldürür
bunun üzerine artemis rüzgarları keser ve troia savaşı için giden filoları engeller
artemis tek bir şartla rüzgarların yeniden esmesine izin verir: kızını artemis adına kurban edecektir
en başta buna yanaşmayan agamemnon daha sonra ülkenin çıkarları için kabul eder
kızını kurban etmek için bir sunağın üzerine koyar ve bıçağı boğazına yaklaştırır; ama kıza acıyan artemis kızı havaya kaldırır ve onun yerine bir geyik koyar
orion: artemis genç ve yakışıklı olan bu avcıya aşık olur ve evlenmeme kararından bile vazgeçer
fakat apollon kardeşinin bu avcıyla evlenmesini istemez ve artemis'i vazgeçirmeye çalışır; ancak artemis vazgeçmek yerine daha çok bağlanır
bunun üzerine apollun hile yoluyla avcıyı ortadan kaldırmak ister
birgün orion yüzerken apollon artemis'i orion'un başı küçük bir nokta kalıncaya kadar uzak bir yere götürür ve o hedefi vurup vuramayacağını sorar
avcı tanrıça heyecanlanır ve okunu hedefe gönderir
daha sonra onun orion olduğunu anladığında çok üzülür ve babası zeus'tan onu bir takımyıldızı olarak gökyüzne almasını ister ve böyleyece zeus kızının isteğini yerine getirir
aktaion: thebialı bir avcıdır
çoban aristaios ile autonoe'nin oğludur
çok yaman bir avcı olduktan sonra gurura kapılıp kendini artemis'ten daha üstün görür
birgün tanrıçayı derede yıkanırken çıplak görür
artemis bu kadar saygısızlığı kabullenemeyerek aktaion'u geyiğe çevirir ve aktaion'un elli köpeğini üstüne salar
köpekler efendilerini parçadıklarını anlamadıkları için uluyarak aktaion'u ararlar
böylece kheiro'un mağarasına kadar gelirler
kheiron da köpekleri sakinleştirebilmek için aktaion'un bir heykelini yapar
herkül: herkül'ün 12 görevinden biri tanrıçanın hızı ile ünlü kutsal hayvanı kyreneia geyiği canlı yakalamaktır
artemis kültleri
efes artemisi, yunan ve latin mitolojisinde bakireliğin sembolü olmasına rağmen, anadoluda efes'te, artemis doğurkanlığın ve bereketin sembolü olan bir ana tanrıçayı simgeler
yay taşımaz, frig kibelesiyle özdeştirilir
dünyanın 7 harikasından biri olan efes artemis tapınağı, bu tanrıça adına yapılmıştır
</text></doc>
<docno>75895</docno>
<text>
iyonya
iyonya (yunanca: "ιωνία" / "ionia"), anadolu'da bugünkü izmir ve aydın illerinin sahil şeridine antik çağ'da verilen addır
iyonyalılar dönemlerindeki özgür ve halkın haklarını koruyan yönetimleri sayesinde baskı altında kalmadan bilim, ticaret vb
şeylere yönelmişlerdir
bu yaptıkları şeylerle dönemlerinde gelişmiş bir devlet olmuş ve gelecekteki çoğu özgür devletin kurucusu olmuşlardır
iyonya dönemlerinde halkı baskı altına almayan çok az sayıdaki ülkeden biridir
ayrıca devletin dini yoktu
bu sayede çoğu bilim insanını getirerek büyük ilerlemeler sağlamışlardır
coğrafya
ilk çağda, anadolu’nun batı kıyılarına yunanistan bölgesinden gelen aiol ve dorlar gibi yerleşen iyonlar, yaşadıkları bölgeye adlarını vermişlerdir
iyonya, batıda ege denizi; doğuda lidya ve güneyde karya ile dor şehir devletleriyle çevrelenmiştir
strabon bölgenin kuzey ve güney sınırlarını hermos(gediz nehri) ile maiandros(büyük menderes nehri) irmakları olarak belirlemiştir
ayrıca sakız adası ve sisam adası gibi adalar da, iyonya içinde sayılır
tarih
bugün yunanistan’ın bulunduğu bölgeden gelen iyon kavimleri burada yerleşmişler
yüksek bir uygarlık kurmuşlardı
kıyı şehirleriyle ege denizi’ndeki adaların bir kısmı iyonlara aitti
iyonlar 12 şehir devleti kurmuşlardır ve bu 12 iyon şehrinin mö.1000 yılında kurulduğu tahmin ediliyor
bu şehirler kısa bir süre içinde gelişmiş, batının birer uygarlık merkezi hâline gelmişti
bu şehirler efes,selçuk kolofon, milet, myus, priene, lebedus, erthrae, klazomensa, phokaia (foça), smyrna (izmir) ile khios (sakız) şehirleridir
bu şehirler içinde efes ve milet, devrin bir kültür ve uygarlık merkezi olmuştur
mö.700 yılında lidya kralı giges, izmir ve milet şehirlerini istilâ etti, diğer şehirler ise ekonomik açıdan lidya’ya bağlandı
mö.560-545′te lidya kralı kresus, iyonya’yı lidya krallığı’nın egemenliği altına aldı
lidya krallığı’nın persler tarafından yıkılması ile perslerin egemenliğini kabul ettiler
iyon nizamı, grek mimarisinde dor nizamından sonra ortaya çıkmış yapı nizamıdır
iyon nizamında da karakteristik özellik sütunlarda toplanmıştır
bu nizamla yapılmış tapınak sütunları ince uzun sütunlardır
bir kaide üzerinde yükselmekte ve kıvrımlı başlık taşımaktadır
sütunlar, taştan basamaklar üzerinde yer alır
frizler ince uzun bir şerit halinde olup, üzerleri kabartma resimlerle süslenmiştir
iyonlar denizci insanlardı
birçok akdeniz limanlarına mal taşıyarak hayatlarını kazanıyorlardı
mö
viii.-vii
ve vi
yüzyıllarda en parlak devrini yaşayan iyon uygarlığı, v. yüzyılda atina uygarlığının doğmasında önemli rol oynamıştır
iyonya, iyon felsefesinin beşiğidir
iyonya’da filozoflar, kendi aralarında bir iyon felsefesi kurmuşlardı
bu filozofların başında thales gelir
thales doğada en üstün kuvvetin su olduğuna inanmıştır
thales’ten sonra anaksimander ile anaksimenes de her şeyin belirli bir kudrete bağlı olduğunu söylemişlerdir
anaksimenes en üstün kuvvetin hava olduğunu söylemiştir
iyonlar heykelcilikte, mimarlıkta da çok ilerlemişlerdi
efes’teki artemis tapınağı, samsun’daki hera tapınağı iyonya mimarlığının şaheserleridir
bölgede bulunan 12 bağımsız sahil kenti (kuzeyden güneye) phokai (foça), klazomenai, erythrai, teos, kolophon, lebedos, ephesos (efes), priene, myos ve miletos (milet) ile birlikte khios (sakız) ve samos (sisam) ada kentleri idi
bu kentler mö
1000 dolayında dorlardan kaçan akalar tarafından kurulmuş 12 bağımsız şehir devletidir
mö 7
8. ve 6. yüzyıllarda iyon kentleri (özellikle bunların en önemlileri olan ephesos, miletos ve samos) tüm akdeniz havzası üzerinde güçlü bir ticari egemenlik kurdular; bilim, sanat ve felsefe alanında, daha sonra gelişen yunan ve roma uygarlıklarının temeli olarak kabul edilen büyük başarılara imza attılar
iyonya mö
546 yılında ahameniş imparatorluğu egemenliğine girdi
mö
502-496 yıllarındaki iyonya isyanı'nın yenilgisinden sonra yıkıma uğrayarak önemini ve gücünü kaybetti
mö
133'ten sonra efes ve milet, roma imparatorluğu’nun “asia” eyaletinin önemli kentleri olarak yeniden kalkındılarsa da, mö
6. yüzyıldaki kültürel ve siyasi önemlerine tekrar kavuşamadılar
eski farsça "ionan" adı, perslerin iyonyalılara vediği isimdi
farsça ve arapçadan türkçeye yunan biçiminde geçen bu ad, daha sonra helen ulusunun tümü için islam kültürel dairesindeki ulusların kullandığı ad oldu
siyasi yapı
siyasi yapılanmaları bağımsız şehir devleti şeklinde idi
şehir devletlerinin temsilcileri "panionion" adlı kutsal alanda dinî ve siyasi amaçlar için dönemsel olarak toplanmakla birlikte, hiçbir zaman ortak bir siyasi yapıda bir araya gelmediler
hiçbir zaman bir araya gelmedikleri için ortak karar aldıkları bir yerde yoktur
tüm karadeniz, kuzey ege, güney italya ve sicilya sahillerinde çok sayıda koloni kurarak akdeniz havzasındaki ticari üstünlüklerini geliştirdiler
amasra, sinop, trabzon, batum, kefe, varna, enez, napoli, sirakuza, marsilya, nis gibi birçok kent ilk kez iyonyalılar tarafından kolonize edildi
iyon şehir devletlerinin başında en eski dönemde krallar bulunuyordu
mö
7. yüzyılda halkın seçtiği kişiler, meclislerin yardımı ile şehirleri yönetmeye başladılar
6. yüzyılda seçim yoluyla iktidarı ele geçiren güçlü yöneticiler tiranlık düzenini kurdular
kültürel yapı
felsefe ve bilim
ön asya ve akdeniz ticaret yollarının kavşak noktasında bir ülke olmaları bilim ve kültür alanında ileri gitmelerinin en önemli nedenidir
bunun yanı sıra merkezi otoriteye bağlı olmayan bağımsız kentler olarak örgütlenmeleri, özgür düşünce geleneğinin gelişmesinde önemli bir rol oynamıştır
milet'li thales, batı felsefesinin ve matematiğinin kurucusu olarak anılır
thales'in öğrencisi olan anaksimandros, insanlık tarihinde (resmî kayıtlar ve kutsal kitaplar dışında) ilk kez bağımsız bir kitap yazan kişidir
milet'li hekataios eleştirel tarih anlatımının ve ampirik coğrafyanın ilk önemli eserlerini verdi; bilinen ilk dünya haritasını yayımladı
efes'li herakleitos "bir insan aynı nehirde iki kez yüzemez" deyimiyle özetlenen değişim felsefesini geliştirdi
samos'lu pythagoras üçgenin açıları arasındaki ilişkiyi hesapladı; günümüze dek batı ve doğu müziğinin temelini oluşturan ses dizilerini tanımladı
milet'li anaksagoras iyonya felsefe ekolünü atina'ya taşıyarak, eflatun ve aristoteles'in öncüsü olmuştur
inanç
eski yunan halkı arasında yaygın olan tanrılara ilişkin çeşitli inanç ve efsaneler ilk kez m.ö
9. yüzyılda iyonyalı destan şairi (muhtemelen sakız'lı veya izmir'li) homeros tarafından derlenerek sistemleştirildi
homeros'un sistemleştirdiği mitoloji, atina'nın egemenliği döneminde (mö 5. yüzyıl) tüm helen dünyasının dinî referans kaynağı olarak benimsendi
yunan tanrıları insanlara benzerdi
tanrılarla insanlar arasındaki en önemli fark da insanların ölümlü, tanrıların ise ölümsüz olmalarıydı
iyonyalılar birden fazla tanrıya inanıyorlardı
mimari
grek geleneğindeki ilk anıtsal taş yapılar olan samos'taki hera tapınağı, efes'teki artemis tapınağı ve didim'deki apollon tapınağı, m.ö
560 dolayında inşa edildiler
daha sonra yeniden inşa edilerek erken döneme ait izlerini kaybeden bu üç yapı, batı mimarisinin başlangıç noktası olarak kabul edilir
yazı
fenike alfabesi'nden uyarlanan çeşitli yunan alfabeleri mö
9. yüzyıldan itibaren yaygınlık kazandı
bunlar arasında soldan sağa yazılan iyon alfabesi zamanla diğerlerini tasfiye ederek tüm helenler tarafından benimsendi
hâlen yunan alfabesi olarak bilinen alfabe, iyon alfabesidir
latin ve kiril (slav) alfabeleri yunan alfabesinden türemiştir
</text></doc>