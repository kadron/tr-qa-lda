<docno>65821</docno>
<text>
balıkçılgiller
balıkçılgiller (ardeidae), pelikanlar takımına ait, tatlısu ya da tuzlusu kıyılarında yaşayan uzun bacaklı kuşları kapsayan bir familya
balıkçıl türlerinin sınıflandırılması zorlukla ilerletilen bir konudur ve hâlâ "ardea" ile "egretta" cinsleri içine hangi türlerin alınacağı konusunda açık bir görüşbirliği oluşmamıştır
familya içinde cinslerin birbirleriyle olan bağlantıları da tam olarak çözülememiştir
ancak daha önceden tek başına monotipik bir familya olan cochlearidaeyi oluşturan kayık gagalı balıkçıl artık balıkçılgiller familyasının bir üyesi olarak görülmektedir
balıkçılgiller familyasında yer alan kuş türleri, leylekgiller, aynakgiller ve turnagiller familyalarında sınıflandırılan kuş türlerine benzerlik gösterseler de bunlardan uçarken boyunlarını uzatmak yerine geriye çekmek özellikleri ile ayrılırlar
familya üyeleri çoğunlukla sulak alanlarda yaşayan, balık, kurbağa ya da diğer sucul canlılarla beslenen kuşlardır
karasal formları dışında suya uyum sağlamışlardır
bu kuşların çoğu ağaçlara gruplar halinde yuvalarlar, bunlar dışındakiler ise sazlıkları tercih ederler
dağılımı, yaşam alanları ve göç
balıkçılgiller kozmopolit dağılım gösteren geniş bir alana yayılmış bir familyadır
antarktika dışında tüm kıtalarda bulunurlar
arktik'in en soğuk bölgeleri, çok yüksek dağlar ve çöller dışında her türlü yaşam alanında yaşarlar
hemen hemen tüm türlerin su ile bağlantısı vardır ve göllerin, ırmakların, bataklıkların ve denizlerin kıyısında beslenen, yüzemeyen sukuşlarıdır
asıl olarak alçak rakımlı bölgelerde bulunsalar da bazı türler dağlık bölgelerde de bulunur
türlerin çoğunluğu ise dönenceler arasında bulunan bölgede yaşar
balıkçıllar oldukça hareketli bir familyadır
türlerin tamamına yakını en azından kısmen göçmendir
örneğin gri balıkçıl britanya'da göçmen değilken iskandinavya'da yaşayan popülasyonu göçmendir
yıllık göç döneminden önce koloni hâlinde yaşayan balıkçıllar yeni beslenme alanları aramak ve koloni yakınlarında bulunan beslenme bölgelerindeki baskıyı azaltmak için üreme döneminden sonra çok geniş bir alana dağılmaya meyillidirler
göç ederken genellikle geceleri bireyler ya da küçük gruplar hâlinde uçarlar
fiziksel özellikleri
balıkçıllar uzun bacakları ve boyunları olan orta ve büyük boylu kuşlardır
gövde büyüklüğü açısından çok az eşeysel dimorfizm gösterirler
en küçük tür 30 cm
'den az olan boyuyla küçük balaban olarak görülmektedir ancak "ixobrychus" türünde sınıflandırılan tüm türler küçük balıkçıllardır
152 cm'ye ulaşan boyuyla dev balıkçıl ise en büyük balıkçıl türüdür
altıncı boyun eklemlerinin değişik şekli nedeniyle boyunları "s" yapacak şekilde kıvrılabilmektedir
boyun geri çekilip toplanabilmekte ve ileriye doğru uzatılabilmektedir
diğer uzun boyunlu kuşların aksine balıkçılların boynu uçarken geriye doğru çekilmiş durumdadır
tüm balıkçılların boynu uzun değildir, gece balıkçılları ve balabanların boyunları daha kısadır
bacaklar uzun ve güçlüdür
"zebrilus undulatus" dışında tüm türlerde "tibia"nın altından itibaren bacaklarda tüy yoktur
uçarken bacaklar ve ayaklar geriye doğru uzanmış durumdadır
balıkçılların ayaklarında bulunan ince uzun parmakların üçü öne biri de geriye doğru dönüktür
gaga genellikle uzun ve zıpkın şeklindedir
"agamia agami" türünde çok ince olan gagadan gri balıkçılın kalın gagasına kadar kalınlık açışından çeşitlilik gösterebilir
en atipik olan gaga şekli, kalın ve geniş gagası olan kayık gagalı balıkçılın gaga şeklidir
gaga, gövdenin diğer tüysüz bölümleri gibi genellikle sarı, siyah ya da kahverengi renklidir ancak üreme dönemlerinde renk değiştirebilir
kanatlar geniş ve uzundur
balıkçılların tüyleri yumuşaktır ve genellikle mavi, siyah, kahverengi, gri ya da beyaz renklidir
dikkat çekici karmaşık desenlere sahip olabilir
gündüz balıkçılları arasında "ardeola" cinsi dışında çok az eşeysel dimorfizm vardır ancak gece balıkçılları ve balabanlar arasında ise eşeyler arasında farklılık kuraldır
birçok türün farklı renk fenotipleri bulunur
"egretta sacra" türünde hem açık hem koyu renkli fenotip vardır ve bu fenotiplerin yüzdesi coğrafi olarak değişiklik gösterir
beyaz fenotiplar yalnızca mercan kayalıklarından oluşan sahillerde görülür
davranış
beslenme
balıkçıllar etçil kuşlardır
bu familyanın üyeleri genellikle sulak alanlarla ve suyla ilişkilendirilir ve çeşitli sucul canlılarla beslenirler
besinlerinin arasında balıklar, sürüngenler, amfibiler, kabuklular, yumuşakçalar ve sucul böcekler bulunur
türler genel olarak çeşitli besinlerle beslenebilirken bazıları belirli besinler konusunda özelleşebilir; örneğin sarı taçlı gece balıkçılı kabuklular ve özellikle yangeçler ile beslenirler
türlerin çoğu kuşlar, kuş yumurtaları, kemirgenler gibi daha büyük avları başka kuşlardan kapabilir ama nadiren leş ile beslenirler
çok nadiren meşe palamudu, baklagiller ve tohumlarla beslendikleri görülmüştür ancak balıkçılların yediği bitkisel besinlerin çoğu tesadüfidir
en yaygın avlanma teknikleri suyun kıyısında ya da sığ suyun içinde avlarını yakına gelene kadar hareketsiz olarak beklemektir
kuşlar bunu daha geniş görüş açısı sağlayan dik bir duruş ile yaptıkları gibi gagalarının ava daha yakın olduğu ve daha iyi gizlenme sağlayabilen sinmiş bir duruşla da yapabilirler
avını gören balıkçıl başını yanlara doğru hareket ettirerek su içindeki konumunu hesaplar ve kırılımı hesaplayarak gagalarını zıpkın gibi kullanarak avlanırlar
hareketsiz beklemenin dışında balıkçıllar daha etken biçimlerde de avlanabilirler
dakikada altmış adımdan daha yavaş olarak su içinde dolaşırlar ve gördükleri anda avlarını avlarlar
diğer tekniklerin arasında ayaklarını su içinde hareket ettirerek gizlenmiş hayvanları ortaya çıkarmak sayılabilir
kanatlar avlarını korkutmak, gölgeye çekmek ve yansımayı azaltmak için kullanılabilir
bu tekniğin en uç örneği kanatlarını gövdesinin üzerinde şemsiye gibi açarak kullanan kara balıkçılda görülür
küçük ak balıkçıl ve gri balıkçıl gibi bazı türlerin avlarını yakına çekmek için yem kullandıkları kaydedilmiştir
balıkçıllar ya bulundukları yerde bulunan malzemeyi yem olarak kullanır ya da ekmek gibi yanlarında getirdikleri malzemeyle avlarını yanlarına çekebilir
amazon nehri havzasında yeşil sırtlı balıkçılların tohum, böcek, çiçek ve yaprak gibi değişik malzemeyi suya atarak avlarını yem ile çekmeye çalıştıkları gözlemlenmiştir
"ardea melanocephala", ıslıkçı balıkçıl ve özellikle de sığır balıkçılı suya daha az bağımlıdır ve sudan uzaklarda avlanabilirler
sığır balıkçılı özellikle otlanan büyük hayvanları takip ederek bu hayvanların hareketi nedeniyle ortaya çıkan böcekleri avlayarak besin bulma şansını artırır
yapılan bir araştırma bu şekilde avlanmanın tek başına avlanmaya göre başarı oranını 3,6 kat daha artırdığı gösterilmiştir
üreme
familya içinde üreme stratejileri çeşitlilik gösterse de genel olarak balıkçıllar tek eşlidir ve koloniler hâlinde ürerler
gündüz balıkçılları ile gece balıkçıllarının çoğu koloniler hâlinde ya da kısmen koloniler hâlinde üreme dönemini geçirirken balabanlar ve kaplan balıkçılları çoğunlukla münferit olarak yuvalanırlar
koloniler içinde farklı balıkçıl türleri olabildiği gibi diğer su kuşları türleri de olabilir
hindistan'da küçük ak balıkçıllar ve sığır balıkçılları üzerine yapılan bir araştırma da kolonilerin çoğunda her iki türe de rastlanmıştır
ilıman iklimde yaşayan türlerde yuvalanmak dönemseldir; tropikal bölgelerde yaşayan türlerde ise dönemsel olabildiği gibi (genellikle yağmurlu mevsimle aynı döneme gelir) yıl boyunca da görülebilir
yıl boyunca üreyebilen türler de bile yuvalanma yoğunluğu yıl içerisinde değişiklik gösterebilir
tropikal balıkçıllar, yılda üç kere üreyebilen diğer tropikal kuşlara karşın yılda bir kere üreme dönemine girerler
kur yapma genellikle yuva içinde olur
önce erkekler gelir ve yuvayı yapmaya başlar, aynı zamanda da dişileri çekmek için nümayişe başlarlar
koloniler hâlinde yaşayan türlerde nümayişler değişik duruşlar ve ritüel davranışlar gibi görsel olabilirken münferit olarak üreyen türlerde özel işitsel nümayişler görülür
bunlara tek istisna yuvadan uzakta çifti oluşturan kayık gagalı balıkçıldır
çiftler bir araya geldikten sonra, yalnızca erkeğin yuva yapmaya devam ettiği küçük balaban ve "ixobrychus exilis" türleri dışında çiftler yuvayı yapmaya birlikte devam eder
bazı ornitologlar bazı dişi balıkçılların iktidarsız erkeklerle çift oluşturduklarını ve daha sonra cinsel ilişki için başka erkekler aradıkları gözlemlemiştir
balıkçılların yuvaları genellikle su yanında ya da üzerinde bulunur
yuvalar genellikle bitki örtüsünün üzerine yerleştirilir ancak etrafta uygun ağaç bulunmadığı durumlarda bazı türlerin yuvalarını yere yaptığı görülmektedir
ağaçların üzerine yuva birçok tür tarafından yapılmakta ve yuva yerden yüksektedir ancak sazlıklarda yaşayan türlerin yuvaları yere daha yakın olmaktadır
dişi balıkçıllar genel olarak bir kerede üç ila yedi yumurta yumurtlar
küçük balabanlarda ve bazı büyük gündüz balıkçıllarında daha çok sayıda yumurta yumurtlandığı kaydedilmiştir
bazı kaplan balıkçıllarında da yalnızca tek yumurtanın yumurtlandığı gözlemlenmiştir
yumurta sayısı türün bulunduğu enleme göre değişiklik gösterir, ılıman iklimlerde yaşayan bireyler tropikal bölgelerde yaşayanlara göre daha fazla sayıda yumurta yumurtlarlar
genel olarak yumurtalar parlak mavi ya da beyaz renklidir; istisnai olarak büyük balabanlar zeytin-yeşili-kahverengi yumurta yumurtlarlar
taksonomi ve sistematik
özellikle kafatası olmak üzere iskelet analizleri balıkçılgillerin gündüz ve içlerinde balabanları da barındıran gece balıkçılları olarak iki gruba ayrılabileceğini göstermiştir
dna çalışmaları ve daha çok gövde ile uzuv kemikleri üzerinde yapılan analizler bu ayrımın yanlış olacağını göstermiştir
kafatası morfolojisindeki benzerliklerin gündüz ve gece beslenme özelliklerinin getirdiği sorunlarla mücadele etmek için yakınsak evrimi yansıttığı anlaşılmaktadır
günümüzde üç ana grubun belirlenebileceği düşünülmektedir ki bunlar en ilkelden en gelişmişe doğru:
gece balıkçılları, geleneksel olarak yapıldığı üzere nycticoracinae alt familyasına ayrılabilir ancak "butorides" ve "syrigma" gibi bazı cinslerin konumu günümüzde tam olarak belirgin değildir ve moleküler çalışmalar ancak çok az takson üzerine yapılmıştır
özellikle ardeinae alt familyasındaki ilişkiler doğru olarak çözümlenememiştir
aşağıda belirtilen konumlama geçici olarak kabul edilmelidir
yakın zamanlarda yapılan dna araştırmalarının sağladığı kanıtlar bu familyanın pelecaniformes (pelikanlar) takımına ait olduğunu göstermiştir
bu buluntular ışığında uluslararası ornitoloji kongresi ardeidae familyası ile kardeş familyası olan threskiornithidae (aynakgiller) familyasını ciconiiformes (leyleksiler) takımından çıkararak pelecaniformes (pelikanlar) takımına dahil etmiştir
</text></doc>
<docno>215587</docno>
<text>
akdeniz bölgesi
akdeniz bölgesi, türkiye’nin yedi coğrafi bölgesinden biridir
anadolu’nun güneyinde akdeniz kıyısı boyunca uzanır
genişliği 120-180 km arasında değişir
batı ve kuzey batısında ege bölgesi, kuzeyinde iç anadolu bölgesi, doğusunda güneydoğu anadolu bölgesi, güneyinde ise akdeniz bulunur
güneydoğudan suriye ile komşudur
türkiye’nin başka bölgelerinde olduğu gibi akdeniz bölgesi’nde de bölge sınırları ile yönetim birimleri olan illerin sınırları tümüyle çakışmaz
coğrafya
coğrafi konum
adını güneyindeki denizden alan akdeniz bölgesi, kuzey batıda ege bölgesi, kuzeyde iç anadolu bölgesi, kuzeydoğuda doğu anadolu bölgesi ve doğuda güneydoğu anadolu bölgesi ile komşudur
kıyı uzunluğu doğuda suriye sınırından batıda marmaris'e kadar 1542 km'dir
arazi yapısı
akdeniz bölgesinin arazi yapısı oldukça dağlık ve engebelidir
bölgenin yeryüzü şekillerinin ana çizgilerini toroslar belirler
antalya körfezi’nin iki yanında yer alan batı toroslar, kuzeyde göller yöresinde birbirine yaklaşıp sıkışır
teke yarımadası'nın batısında beliren batı toroslar, taşeli platosu'na kadar uzanır
genellikle kalker ve ofiyolitli kayalarından oluşan bu dağlar kırıklı ve kıvrımlı bir yapı gösterir
batı torosların en yüksek noktası bey dağlarındaki 3096 m’lik kızlar sivrisi tepesidir
göller yöresi’nin kalker oluşumu, sarp dağlarının ortalama yüksekliği 2000-2005 m arasındadır
yüksek kütleler arasında avlan, gördes, söğüt gibi karstik kökenli çanak biçimli çukur alanlar vardır
bu kesim aynı zamanda düden, obruk, mağara, yer altı dereleri, suyutan ve voklüz kaynakları gibi karstik şekiller bakımından da zengindir
türkiye’nin, beyşehir ve eğridir gibi büyük tatlı su gölleri buradadır
batı toroslar, dik eğimli yamaçlarından inen bol sulu akarsular tarafından parçalanmış ve genellikle boylamasına uzanan derin vadiler ortaya çıkmıştır
orta toroslar, güney batıdaki taşeli platosu ile kuzey doğudaki uzun yayla arasında uzanır
bu kesimdeki başlıca yüksek kütleler batıdan doğuya doğru bolkar dağları, aydos dağları, ala dağlar, tahtalı dağları ve binboğa dağlarıdır
orta toroslar'ın en yüksek noktası ala dağlar’da 3756 m’ye yetişen demirkazık tepesidir
orta toroslar uzun yayla’da 1500m yüksekliğindeki bir platoya dönüşür
orta toroslar kuzey-güney doğrultusunda akan bol sulu akarsular tarafından parçalanmıştır
göksu, 130 km uzunluğundaki limonlu çayı, tarsus çayı bunların başlıcalarıdır
bu akarsular kalker oluşumlu dağlar arasında, derinliği 1000m’yi bulan vadiler açar ve yörenin yüzey şekillerinin sert bir görünüm almasına neden olur
nur dağları, toroslar dağ sisteminin en güneyindeki bölümünü oluşturur ve iskenderun körfezinin doğusunda dik bir duvar gibi yükselir
bu dağların, güneydoğu torosların başlangıcı olan ahır dağlarına yaklaştığı noktada yükseltisi düziçi ilçesinin kuzeyinde düldül tepesi 2200 m. osmaniye'nin güneydoğusunda daz tepesi 2200 m. dörtyol'un doğusunda mıgır tepesi 2243 m.yüksekliğindedir
lübnan topraklarından doğarak kuzeye doğru akan ve antakya yakınlarında dik bir açıyla batıya dönen asi irmağı, amik ovasının güneybatı ucunda, geniş tabanlı bir vadiden geçer ve samandağı yakınlarında akdeniz'e dökülür
çukurova, doğuda amanos dağları, batıda ise orta toroslar'la sınırlanır
bu geniş düzlük batıda seyhan doğuda ceyhan ırmaklarının taşıdığı alüvyonlarla oluşmuş büyük bir delta ovasıdır
çukurova’nın kuzey kesimleri bu iki ırmağın kolları ile yeryer parçalanmış bir plato görünümündedir; buna karşılık güneyde tekdüze bir hal alır
bölgedeki en önemli akarsular doğudan batıya doğru sırasıyla asi, ceyhan ve seyhan ırmakları ile göksu, köprü suyu, aksu, eşem ve dalaman çaylarıdır
başlıca doğal göller beyşehir, eğirdir, burdur ve suğla gölleridir
kıyılarda ise irili ufaklı birçok lagün vardır
en önemli yapay göller ise seyhan , çatalan, aslantaş ve menzelet baraj gölleridir
akdeniz kıyıları genellikle, az girintili çıkıntılı olması ve geniş yaylar çizmesi bakımından karadeniz kıyılarına benzer; kıyı sahanlıklarına da pek rastlanmaz
bölgenin en batı kesiminde ise dağlar kıyıya dik uzandığı için, burada ege kıyılarına benzeyen daha girintili çıkıntılı bir kıyı tipi vardır
bu kıyıların, yakın zamanlardaki bir deniz düzeyi yükselmesi sonucu oluştuğu sanılmaktadır
engebeli kıyının içine sokulmuş küçük koylar, adalar ve yarımadalar bu yükselme nedeniyle ortaya çıkmıştır
iklim
akdeniz ve ege bölgesi kıyıları ile marmara denizi çevresinde görülür
bu iklimde yazlar sıcak ve kurak geçmektedir
kışlar ise ılık ve yağışlıdır yaz ve kış mevsimindeki yağış miktarı arasında, büyük bir fark bulunmaz
iç kesimlere doğru karasal iklim görülür
bitki örtüsü
dağların denize bakan yamaçlarında makilikler ve yer yer yüksek ormanlar kaplı ve arkalarında çukur alanlar ise karasal etkilerin arttığı bir iklim tipine rastlanır
yine de akdeniz’in etkisi nedeniyle bu kesimlerdeki iklim, iç anadolu’daki kadar şiddetli karasal özellikler taşımaz
en sıcak ay ortalaması kıyılardaki 27-28 °c, iç kısımlar 23-25 °c dir; en soğuk ay ortalaması ise kıyıda 10 °c dolayında iken iç kısımlarda 1,5-2 °c kadar iner
benzer biçimde, yıllık ortalama sıcaklık kıyılarda 18-20 °c, iç kısımlarda ise 12-14 °c kadardır
yine türkiyenin ortalama sıcaklıgı en yüksek noktası da buradadır mersin kent merkezinin ortama sıcakklığı yıllık 22 °c dir
bu sayede turizm gelişmiştir
turizm bölgenin önemli geçim kaynaklarındandır
aynı zamanda iklim şartları nedeniyli bitki örtüsü makidir ve aynı zamanda yazları sıcak ve kurak kışları ise ılık ve yağışlı geçer
yinede bu bölgede ortalama derece yazları 18°-30° derece kışları ise ortalama 8°-10° derece arasında yer alır
bitki örtümüz maki, defne, keçiboynuzu, zeytin gibi bodur ve kısa ağaçlardan oluşur
ancak bu ağaçlar orman ağaçlarına nisbeten sıcağa ve soğuğa daha dayanıklıdır
iller
akdeniz bölgesi sınırları içerisindeki iller şunlardır:
nüfus ve yerleşme
2007 nüfus sayımı sonuçlarına göre akdeniz bölgesi'nin nüfusu yaklaşık olarak 8,9 milyondur
akdeniz bölgesi kıyı bölgelerimize göre daha az nüfusludur
nüfus yoğunluğunun en az olduğu yerler teke ve taşeli platosu ile dağlık alanlardır
akdeniz bölgesi sulak ve kurak olmayan bir bölge olduğundan nüfus dağınıktır
illerin toplam nüfusları (2010 yılı)
turizm
bölgenin kıyı kesimindeki elverişli iklim koşulları, doğal güzellikler ve tarihi zenginlikler turizmin gelişmesini sağlamıştır
özellikle antalya bölümü’nde turizm gelişmiştir
antalya, alanya, side, kaş, kalkan bu bölümde deniz turizminin geliştiği merkezlerdir
akdeniz medeniyetini simgeleyen olimpus, patara gibi tarihi şehir kalıntıları önemli turistik çekiciliklerdir
bölgede geniş alan kaplayan karstik şekiller, özellikle damlataş ve insuyu ile cennet – cehennem doğa harikasıdır
pek çok milli park ile uluslararası yarışma ve festivallere duyulan aşırı ilgi bölge turizminin gelişmesine katkıda bulunmaktadır
</text></doc>
<docno>172949</docno>
<text>
balkanlar coğrafyası
balkanlar coğrafyası, balkan bölgesinin çeşitlilik oluşturan coğrafi yapısıdır
bu yapı içinde deniz etkisindeki alanlar, dağlık bölgeler, koruma alanları, düzlükler yer alır
balkanlar, güneybatıda adriyatik denizi ve iyon denizi; güneyde akdeniz; güneydoğuda ege denizi, marmara denizi; doğuda karadeniz ile çevrili bir yarımadadır
kuzey sınırlarını tuna, sava ve kupa nehirleri oluşturur
kuzeybatıdan (trieste körfezi) güneye ve doğuya dek olan bölge sınırları denizlerle çevrilidir: adriyatik, iyon denizi, akdeniz, ege denizi, çanakkale boğazı, marmara, istanbul boğazı, karadeniz
karadeniz kıyılarında, tuna’nın döküldüğü yerden tuna boyunca kuzey sınır belgrad’a ulaşır
burada sava boyunca devam edip hırvatistan-bosna hersek hudut hattından batıya ilerleyen kuzey sınırı slovenya’ya girer
čatež ob savi köyünde krka nehri’nden devam eden kuzeybatı sınırı, nehrin ağzı gradiček’in batısından vipava nehri üzerinden ilerleyip italya’ya geçer
gorizia yakınlarında soča nehri ile birleşen sınır, trieste körfezi kıyısındaki monfalcone yakınlarında adriyatik’e bağlanır
balkan yarımadası
balkanlar’ın veya coğrafi adla balkan yarımadası’nın doğu, güney ve batı sınırları hakkında mevcut görüş birliğine rağmen, kuzey sınırları tartışmalıdır
bazı coğrafyacılar kuzey sınırını tuna ve drava nehirleri olarak kabul eder, bazıları da sınır karpat dağları’nın doğusundan geçirir
balkan yarımadası’nın kıyıları, akdeniz sistemine dâhil olan 6 denize açılmaktadır
bu durum, balkanlar’ın, akdeniz stratejisindeki çok boyutlu yerini vurguladığı gibi; balkan ülkelerinin çoğunun deniz ulaştırması ve denizcilik alanlarındaki gelişmelerine de ışık tutmaktadır
doğal yapı
bölge alanının büyük kısmı dağlarla kaplıdır
bu dağ yapıları genelde kuzeyden batıya veya güneyden doğuya uzanır
balkan topraklarının en yüksek dağı 2925 metre ile bulgaristan’daki rila’dır
bu yükseklikten sonra yunanistan’daki olimpos dağı 2917 ve bulgaristan’daki vihren 2914 metre yüksekliktedir
bu yüksek dağların yanında, en büyük dağ yapıları dinar alpleri, arnavutluk alpleri, şar dağları, balkan dağları, rodop dağları’dır
bu dağ dizilerinin dışında, daha küçük ve yerel dağlar da vardır
dağlar
dinar alpleri, slovenya, hırvatistan, bosna-hersek, sırbistan, arnavutluk, karadağ ve kosova topraklarında uzanan sıradağ dizisidir
arnavutluk alpleri, arnavutluk güneyinden yunanistan’ın orta kesimine dek uzanır
şar dağları da bu sıradağların güneydoğusunda, arnavutluk, kosova ve makedonya toprakları içinde yer alır
koca balkan dağları, karadeniz kıyılarından bulgaristan içlerine doğru yayılır
hem bulgaristan ve yunanistan topraklarında yer alan rodop dağları da önemli dağ dizilerindendir
nehirler
bölgenin birçok kesiminde çeşitli büyüklükte akarsular yer alır
bölgedeki nehirler içinde bazıları birçok ülke içinde akar ve büyük bir havzayı oluştururlar
bazıları ise daha bölgesel veya yerel nehirlerdirler
bitki örtüsü
yüzlerce yıldır yapılan ağaç kesimleri sebebiyle balkan coğrafyasının bazı kesimlerinde ağaçlık alanların yerinde yeşillik, çalılık kalmıştır
özellikle bölgenin güneyindeki kıyı kesimlerinde bitki örtüsü bu şekildedir
iç kesimlerde orta avrupa tarzı ağaçlık örtü vardır
bunlar sık ormanlar ve nisbeten seyrek ağaçlık alanlardır
ağaç hattı 1800-2300 metre arasıdır
toprak yüzeyi çok çeşitli endemik türlerle kaplıdır
toprak genellikle zayıftır
sıcak yazlara sahip, doğal çim, zengin toprak örtüsü bulunduran alanların elverişli toprağında tarım yapılır
dağlık alanlar ekime pek uygun değildir
ekilen ürünlerin başında üzüm ve zeytin gelir
dağlarla yükselmiş ve üç denizle çevrili yapısıyla balkan yarımadası, coğrafi bakımdan oldukça etkileyicidir
kuşlar her gün tuna deltası’nda görünür, bölgenin güney periferisinde deniz hayatı vardır
bitki hayatı da yüksekte, denizden orman sınırına doğru görülür
balkan coğrafyası, avustralya’daki büyük mercan resifi ve ekvador’daki galapagos takımadaları’ndan sonra dünyanın biyolojik çeşitlilik bakımından üçüncü en önemli alanı olarak kabul edilmiştir
koruma alanları
romanya’daki tuna deltası, avrupa deltaları içinde büyüklük bakımından ikinci, korunmuş alan bakımından ilk sıradadır
bu delta alanı akarsular, kanallar, ağaç saçaklı göller ve sazlık adalar barındırır
burası kuş gözlemcileri ve yaban hayat tutkunları için bir cennettir
bulgaristan’da meriç vadisi’nde yer alan zlato pole koruma alanı, tehlike altındaki birçok tür için bir vaha özelliği gösterir
koruma alanı, bitki ve hayvan çeşitliliği bakımından oldukça zengindir
sırbistan, unesco listesinde yer alan en az 9 sulak alana sahiptir
bunlar içinde golija-studenica biyosfer rezervi, sadece iyi korunmuş doğal kaynakları bakımından değil, aynı zamanda kültürel kaynakları bakımından da önemlidir
avrupa’nın diğer bölgelerinde nesli tükenerek yok olmuş bitki ve hayvan türleri burada hâlen gelişmekte, sırbistan’ın yeşil bataklıkları ve ormanlarında yaşamını sürdürmektedir
demirkapı
demirkapı tuna nehri’ndeki bir boğazdır
tarihî dönemden beri bilinen ve kullanılan meşhur bir nehir boğazıdır
boğaz, sırbistan ve romanya sınır hattının bir kısmını oluşturur
demirkapı, sırbistan-romanya sınırı boyunca 134 kilometre uzunluğa sahip, avrupa’nın en büyük ve en uzun boğazıdır
bu uzunluk birçok kıvrım oluşturmuştur
boğaz kapsamında 4 yapısal havza ve 4 vadi bulunur
yayılım olarak demirkapı, güneyinde sırbistan’ı ve kuzeyinde romanya’yı bırakır
bu coğrafi yayılım içinde ayrıca karpatlar parçalanır; bir kısmı güneyde kalır
boğazın sırbistan tarafında demirkapı ("đerdap") millî parkı ("национални парк ђердап"), romanya tarafında demir kapılar millî parkı ("parcul natural porţile de fier") vardır
romanya kısmında ayrıca iki elektrik santralı kurulmuştur
doğal kaynaklar
balkanlar’ın birçok kesiminde farklı doğal kaynaklar bulunur
arnavutluk’un doğal kaynakları petrol, doğal gaz, kömür, boksit, kromit, bakır, demir cevheri, nikel, tuz, kereste, hidro-enerjidir
2009 yılı verilerine göre arnavutluk, günde 5400 varil petrol üretmiştir
doğal gaz üretimi de 30 milyon metreküptür
bosna-hersek’in doğal kaynakları kömür, demir cevheri, boksit, bakır, kurşun, çinko, kromit, kobalt, manganez, nikel, kil, alçı, tuz, kum, kereste, hidro enerjidir
bulgaristan’ın doğal kaynaklarını ise boksit, bakır, kurşun, çinko, kömür, kereste, ekilebilir arazi oluşturur
madenî yağ, az miktarda kömür, boksit, düşük nitelikli demir filizi, kalsiyum, alçı, doğal asfalt, silis, mika, kil, tuz, hidroelektrik hırvatistan’ın; boksit, hidroelektrik karadağ’ın doğal kaynaklarıdır
kosova’da nikel, kurşun, çinko, magnezyum, linyit, kaolen, krom, boksit bulunur, ayrıca kömür ve gümüş yatakları vardır
makedonya’nın doğal kaynakları düşük tenörlü demir cevheri, bakır, kurşun, çinko, kromit, manganez, nikel, tungsten, altın, gümüş, asbest, alçı, kereste, ekilebilir arazidir
romanya’da petrol (rezervler azalmaktadır), kereste, doğal gaz, kömür, demir cevheri, tuz, tarıma elverişli topraklar, hidroelektrik; sırbistan’da petrol, gaz, kömür, demir cevheri, bakır, çinko, antimon, kromit, altın, gümüş, magnezyum, pirit, kireç taşı, mermer, tuz, ekilebilir arazi; slovenya’da linyit kömürü, kurşun, çinko, yapı taşı, hidroelektrik, ormanlar, doğal kaynaklardandır
türkiye’nin doğal kaynakları kömür, demir cevheri, bakır, krom, antimon, cıva, altın, barit, bor, sölestin (stronsiyum), zımpara, feldspat, kireçtaşı, magnezit, mermer, perlit, ponza, pirit (sülfür), kil, tarıma elverişli topraklar, hidroelektrik; yunanistan’ın linyit, petrol, demir cevheri, boksit, kurşun, çinko, nikel, magnezit, mermer, tuz, hidroelektrik potansiyelidir
zaman dilimleri
balkan coğrafyasında iki zaman dilimi kullanılır:
ülkeler
arnavutluk, bosna-hersek, bulgaristan, karadağ, kosova, makedonya ve yunanistan ülkeleri topraklarının tamamı balkan coğrafyası içindedir
balkanlar’da yer alan ülkelerden hırvatistan’ın % 54,8’i, romanya’nın % 6,5’i, sırbistan’ın % 72,2’si, slovenya’nın % 26,7’si, türkiye’nin % 3’ü balkan sınırları içinde yer alır
toplam yüzölçümü 301.340 km² olan italya topraklarının % 0.1’i (295,1 km²) balkan coğrafyası içinde yer alır ancak italya, balkan ülkesi sayılmaz
balkanlar’ın toplam yüzölçümü 504.884 km²’dir
"“yüzölçümü”"
iklim yapısı
balkanlar’da muhitlerin coğrafi yapısına bağlı olarak iklimde değişiklikler görülür
adriyatik ve ege kıyılarında akdeniz iklimi hâkimdir
karadeniz kıyılarında iklim, nemli subtropikal ve ılıman okyanus tipindedir
iç kesimlerde ise nemli kıtasal iklim görülür
yarımadanın kuzeyi ile dağlık alanlarda kışlar soğuk ve karlı, yazlar sıcak ve kurudur
güney kesimlerde kışları iklim hafiftir
nemli kıtasal iklim, slovenya geneli, kuzey hırvatistan, bosna hersek, arnavutluk içleri, kuzey karadağ, kosova, makedonya, bulgaristan, sırbistan ve romanya’da görülür
geri kalan ve yaygın olmayan iklim tipleri olan nemli subtropikal iklim ve okyanus iklimi, bulgaristan’ın karadeniz kıyılarında ve türkiye’de görülür
akdeniz iklimi, slovenya kıyılarında, güney hırvatistan, arnavutluk kıyı kesiminde, yunanistan’da, güney karadağ’da ve türkiye’nin ege kıyılarında görülür
</text></doc>
<docno>112547</docno>
<text>
antik yunanistan'da tarım
antik yunanistan'da tarım, ülke ekonomisinin başlıca kaynağıydı
nüfusun hemen hemen %80'lik bir bölümü çeşitli tarım işleriyle uğraşıyordu
yunan kentlerinin hemen hepsinde yetişen zeytin halkın günlük yaşamında önemli bir yer tutuyordu
buna bağlı olarak zeytinyağı üretimi de gelişmişti
zeytinin yanı sıra topraklarda lahana, soğan, fasülye gibi sebzeler ve pek çok tahıl türü yetiştirilirdi
sulama, zararlı otları yolma, mahsul toplama, ekin ve hasat zamanları yapılacak her işi köleler yapardı
pek çok kişinin geçimini sağladığı tarım yunan kültürün biçimlenmesinde de büyük rol oynamıştır
çevre koşulları
anadolu kıyılarında kurulmuş kentler dışında yunanların yaşadığı yerlerde doğa koşulları hemen her yerde aynı olmuştur
dağ ve tepeler, ülkenin toplam topraklarının %80'ini, ege denizi içindeki adaların ise neredeyse %90'ını kaplamış bu da tarıma elverişli ve hayvan yetiştiriciliğine uygun alanların varlığını büyük ölçüde azaltmıştır
toprak yapısına bakıldığında özellikle balkan yarımadası az verimli ve taşlı bir yapıya sahipti
oldukça verimli topraklara sahip olan mesinya gibi yerlere pek sık rastlanmazdı
yunanların yaşadığı bölgede etkili olan iklim türü akdeniz iklimi olduğundan bunun tüm etkileri görülmüş, genelde iki sezona ayrılan bu iklimde birinci sezon nisan ve eylül ayları arasında geçen sıcak ve kurak dönem; ve yılın geri kalan bölümünde yaşanan batıdan gelen rüzgârların getirdiği ılık ve yağışlı havanın yaşandığı ikinci sezon olmuştur
yaz mevsiminin yaşandığı aylarda akarsuların pek çoğu neredeyse bütünüyle kurumaya yaklaşır ve kış aylarında ise sağanak yağmurlar görülürdü
kar ve kar fırtınaları sadece yüksek dağlarda görülürdü
özellikle attika, kikladlar ve girit'in her dönem yunanistan'ın en kurak bölgeleri olduğu bilinmektedir
tarımsal ürünler
çiftçilik
yunan tarihinin ilk zamanlarında, odysseia'da da değinildiği gibi tarım ve beslenme kültürü tahıllar üzerine kuruluydu: arpa ( / "kritaí") ve buğday ( / "pýros") üretilen tahıllardan en yaygın olanlarıydı
bazen yalnızca "buğday" anlamında kullılsa da bu tip tanecikli gıdaların hepsine genel olarak ( / "sitos" deniyordu
ancak, tahıl üretiminin %90'lık bir bölümünü arpa oluşturuyordu
buğday'ın arpadan çok daha besleyici olduğunu bilmelerine rağmen arpa yetiştirmek daha az emek isteyen ve daha çok ürün veren bir iş olduğundan bunu tercih ediyorlardı
bu dönemde attika'da üretilen tahıl oranını hesaplamaya yönelik pek çok girişim olmasına karşın bu çalışmalara sonuçsuz kalmıştır
yunanistan topraklarının tarım için elverişli olduğu bitki türü zeytin ağaçlarıydı ve buna bağlı olarak zeytinyağı üretimi de oldukça gelişmişti
zeytin yetiştiriciliğinin yapılması yunanların bu topraklara ilk gelişlerinden bu yana yapılmakta olan bir etkinliktir
zeytin ekimi ve meyve alımı uzun bir döneme yayılan bir işti
bir zeytin ağacının olgun meyveler verebilmesi için ortalama 20 yaşında olması gerekir ve meyve vermeye başladığı dönemden sonra da iki yılda bir meyve verir
antik yunanistan toprakalrında zeytinciliğin yanı sıra en çok yetiştirilen bir başka üründe üzümdü
bölgenin taşlı toprağına kolayca uyum sağlayabilen bu ağacın yetiştirilmesi zahmetli bir iş olmasına karşın yunanlarca bronz çağı'ndan beri yetiştirilmektedir
aynı zamanda, sebze olarak yaygın bir biçimde yetiştirilen ürünler, lahana, soğan, sarımsak, mercimek, nohut ve fasülye; meyveler incir, badem ve nar olmuştur
adaçayı, nane, geyikotu, haşhaş, keten tohumu ve kekik de yemeklerde kullanılmak üzere önemli ölçüde yetiştirilmiştir
hayvancılık
antik yunanistan'da hayvancılık bölge coğrafyasının kısıtlı imkânları nedeniyle hiçbir zaman gelişme olanağı bulamamışsa da homeros'un eserlerinde belirttiğine göre gücün ve varlıklı olamnın bir göstergesiydi
miken uygarlığı'nda büyükbaş hayvancılık önemli bir iş olarak kabul görüp, büyük bir kesim tarafından yapılmasına rağmen, daha elverişsiz coğrafi bölgelere yayılmalar başlayınca hızlı bir düşüşe geçti
onların yerine bakması daha kolay olan ve artı olarak yün de sağlayan keçi ve koyun eskisine göre çok daha az olsa sen çok beslenen hayvanlar hâline geldi
büyükbaş hayvanlar çok daha az yetiştirilmeye başlandı ve az sayıdaki bu hayvanlarda tüketim için değil tarım işlerinde kullanılmak üzere beslendi
kimi zaman, festivallerde ve dinî törenlerde tanrılara kurban edilirlerdi
domuz eti ve kümes hayvanları (özellikle tavuk ve kaz ) da beslenir ve yemek amacıyla kullanılırdı
eşek ve katır bakılmasına rağmen bunların eti yenmez, yalnızca yük taşımak için baş vurulurdu
diğer ürünler
ağaç kesimi sonucunda tahtadan çok geniş bir alanda yararlanılırdı
başta ev eşyaları olmak üzere at arabaları, yapıların bazı bölümleri ve toprak sürmede kullanılan ilkel araçlarının yapımında ağaçtan yararlanırdı
dağların yüksek kesimlerinde yetişebilen sınırlı sayıdaki büyük ormanlar keçiler tarafından tahrip edilir ya da insanlar tarafından mangal kömürü elde etmek için yakılırdı
gemi yapımı için hem yunanistan'da kullanılır hem de dışarı satılırdı
arıcılıktan önemli ölçüde bal elde edilirdi
bu, uzun bir süre boyunca yunanlar tarafından bilinen tek tatlandırıcı türü olmuştur
bal likörü ve ilaç yapımında da sık sık kullanılmıştır
tarımda iş gücü
hesiod'un "işler ve günler" adlı eseri ve ksenofon'un "ekonomi" adlı kitabı, m.ö
4. yüzyılda yunanistan'da tarım kültürünün ve tarım işçiliğinin nasıl olduğuna ilişkin önemli bilgiler vermektedir
zeytinciliğin yaygın olarak yapıldığı yunan dünyasında zeytin hasadı güz sonu başlar ve kış başlangıcına dek sürerdi
zeytinler (resimde görüleceği gibi) bazen el ile bazen de kancalı sopalarla toplanırdı
daha sonra toplanan ürünler hasır sepetlere doldurularak, yağını çıkarmak için ezilmeye gitmeden önce birkaç günlüğüne dinlenmeye bırakılırdı
ardından bu zeytinler ezilmeye gider ve elde edilen yağlar pişmiş topraktan yapılan küpler içinde saklanır ve yıl boyunca kullanılırdı
zeytin hasadının bitmesinin hemen sonrasında ağaçlar da budanırdı
aynı dönemde bağ bozumları da gerçekleştirilir ve tahıllar hasat edilirdi
yıl boyunca en çok yağışın düştüğü mevsim ilkbahardı
tarımla uğraşanlar nadasa bırakılan toprakları bu yağmurlar sayesinde yeniden üretime elverişli hâle gelmesinden yararlanırlardı
ürün alımı genelde yılda iki kez yapılırdı
ancak bunun zamanı yıldan yıla ya da hangi ürünün ekilmiş olduğuna göre değişirdi
yılda üç kez ürün alma girişimlerinde bulunulmuşsa da verimsiz yunanistan topraklarına işgücü eksikliği ve yetersiz teknoloji de eklenince bu, pek çok problemin yaşanmasına neden olmuşur
yunanlar büyük olsalıkla az sayıda büyükbaş hayvan yetiştirdikler için topraklarında gübrelemeyi uygulamamışlardır
toprağa sağlanan tek gübre benzeri katkı maddesi ürün toplama sezonu geçtiğinde sürülen tarlada toplanmadan bırakılan yabani otlardı
yaz mevsimlerinde sulama büyük bir zorunluluktı
haziran ayı içinde oraklarla hasat yapılırdı
tırpan kullanımı yoktu
buğdaylar hayvan gücünden yararlanılarak dövülürdü
bu da çoğu zaman düz zemine serilen ürünün üzerinde eşek, katır, öküz gibi büyükbaş hayvanların yürütülmesi ile olurdu
kabuklarından ayrılan buğdayı çöpünden ayırmak kadınların ve kölelerin işiydi
güz, tarımda en önemli mevsimdi
güzün başlangıcında genelde kölelere ağaçlardan dökülen çalı-çırpılar toplatılır ve bunlar kış için yakacak olarak depolanırdı
kışlar kıyı illerinde oldukça ılıman geçmesine rağmen, yüksek kesimlerde ve iç bölgelerde çok şiddetli geçebilirdi
bu bölgelerdeki insanlar ayrıca yazın kuraklıktan tarlalar üzerine oluşan sert kabuğu da kırmak zorunda kalırlardı
bunu yapmak için genelde üç araca gereksinim duyarlardı: tahtadan sabanlar kullanılabilirdi, ancak demir sabanlar pek yaygın değildi
çapa ve çekiç büyük toprak topaklarını parçalamak için kullanılabilirdi
bağ bozumunun da yapıldığı bu dönemde üzümler ayaklarla geniş leğenler içinde ezilir daha sonra büyükçe küpler içinde mayalanmaya bırakılırdı
elde edilen şaraplar evde tüketillir ya da satılmak için diğer şehirlere gönderilirdi
hesiod ve ksenofon arasında geçen yaklaşık 4 yüzyıl içinde antik yunan kültüründe tarım alanında hiçbir gelişme yaşanmadı
tarımda kullanılan araçlar oldukça sıradan ve basitti ve bu dönem boyunca insangücü üzerindeki yükü de hayvangücü yükü de hafifletmek için hiçbir yeni buluş gerçekleşmedi
antik romalılar su değirmenini bulana dek böyle çalışmak zorunda kalan yunanlar, ancak bundan sonra kas gücü yerine sudan yararlanmayı öğrendiler
ne sulamada, ne toprak işlemede, ne de hayvan bakımında hiçbir gelişme kaydedilmedi
üretim her zaman sınırlı kaldı
yalnızca mesinya gibi toprağı verimli olan yerlerde insanlar bir yılda iki kez ürün alabiliyordu
toprak yönetimi
mö 8. yüzyıldan sonra toprak sahipleri ve geçimlerini sağlamayı günden güne daha zorlaştığını düşünen köylüler arasında bazı problemler belirmeye başladı
bunun nedeninin şartların iyileşmesi ile iyiden iyiye azalan bebek ölümlerinden kaynaklanan hızlı nüfus artışı olduğu sanılmaktadır
az para almaktan şikâyet eden köylüler ve varlıklı toprak sahipleri arasında yaşanan bu tip krizler her şehirde görülmeye başlandı
bu sorun atina'da mö 594 yılında yasalar hazırlayan solon tarafından çözüldü
solon'un hazırladığı yasalarla kölelerden başka insanların çalıştırılması yasaklandı
bunun sonuncunda yalnızca karın tokluğuna çalışan köleler dışında herkes tarımdan uzak tutuldu, ve insanlar başka işlere yönlendirildi
sparta'da lycurgus'un reformları sayesinde toplumun çoğunluğu memnun edildi
şehrin bütün topraklarını her bir yurttaş için yeniden ayarlayan lycurgus, her toprak sahibine 10 ila 18 hektar arasında toprak düşürmüştü
başka yerlerde tiranlar yabancı politik düşmanlardan ele geçirdikleri toprakların yönetimini yüklenmişlerdir
</text></doc>
<docno>37447</docno>
<text>
tortum
tortum, gürcüce ( თორთომი / t’ort’omi), ermenice ( թորթում / t’vort’um ) ,osmanlı türkçesi: تورتوم ) erzurum ilinin bir ilçesidir
tarihçe
eski çağlarda taokhlar ülkesi sınırlarında yer alan tortum, tarihte önemli bir konuma sahipti
tortum ve yöresi kesin olarak kanuni sultan süleyman zamanında osmanlı egemenliğine geçmiştir
xix
yy'da bazen ispir kazasına bağlı bir nahiye merkezi olan tortum, bazen de erzurum’a bağlı bir kaza olarak kaydedilmiştir.tortum, karadeniz bölgesinin doğu karadeniz bölümü sınırları içinde tortum çayı vadisinde kurulmuş bir yerleşim alanıdır
tortum şehrinin merkezi önceleri tortumkale köyü olup,daha sonra (nihağh) köyü olmuştur
tortum,adını aynı isimle anılan çaydan almaktadır
ispir’den erzurum’a giden yol ile narman ve oltu vadisini doğuya bağlayan bir kavşak konumunda olması sebebiyle önemli bir yere sahip olan tortum’un, tarihi oldukça eskiye dayanmakta ancak yörede ilk yerleşimin ne zaman ve kimler tarafından yapıldığı hakkında kesin bilgi bulunmamaktadır
bununla beraber tortum yakınlarında yapılan arkeolojik araştırmalar, yörenin prehistorik bir yerleşme özelliği sergilediğini ve karaz kültürü'ne dahil olduğunu göstermektedir
antik kaynaklarda tortum yöresi taokhlar ülkesi sınırları içerisinde gösterilmektedir
ksenophon, taokhlar’ı tüm yiyeceklerini içine depoladıkları müstahkem mevkilerde oturan topluluk olarak tasvir etmektedir
bizans imparatorluğu döneminde theodosiopolis theması’nın kuzey kısmını oluşturan tortum yöresi, 662 yılında arapların erzurum ve çevresini fethi ile gündeme gelmiştir
coğrafya
ilçe erzurum'un kuzeyinde karadeniz bölgesinde 1467 km2lik bir alana kurulmuş olup, erzurum ili oltu, pasinler, narman, ispir, yusufeli ve uzundere ilçeleri ile çevrilidir.dar ve uzun bir vadi üzerine kurulan ilçenin arazi yapısı oldukça dağlık ve kırıktır
ilçenin denizden yüksekliği 1450 m dir
güney ve batısında karasal,kuzey ve doğusunda nispeten karadeniz iklimi hüküm sürmektedir
erzurum'a 52 km mesafededir
dağlık bir arazi yapısına sahip olmasına rağmen tortum çayı çevresinde kurulan köyleriyle vadi içindeki cenneti andırır
önemli iki sıradağı vardır
bunlardan birisi tortum çayı vadisinin doğusunda uzanan ortalama 3000 metre yüksekliğinde olan akdağ ve mescit dağı'dır.tortum isminin kaynaklarda; "tortomi", "t’orto’m", "tortoman", "tartum", "torcon" benzer ama farklı yazılışlarda göze çarpmaktadır
kelimenin kökü "tor"’dur
bu da mesxiler ile birlikte gürcü kaynakların da zikredilen tor kabilesinden, onların yerleştikleri bölge ve kale adı olarak günümüze kadar varlığını sürdürebilmiştir.ayrıca "tori", tiflis bölgesinde "qori" kazası’nda bir kentin adıdır
osmanlı kaynaklarında ise "sengistân" / dağlık- taşlık yer olarak kaydedilmiştir
nüfus ve sosyal yapı
ilçede 2 farklı etnik grup mevcuttur.nüfus piramidi sırasıyla;
en son nüfus sayımına göre merkez 11.300'dür.genel nüfus ise 45.155'dir.ilçede nüfusun etnik köken dağılımı ise şöyledir.ilçe genelinde kıpçak türkleri) oldukça kabarık bir nüfus oluşturur.geri kalan nüfus ise rize ili'nin ikizdere ve çamlıhemşin ilçelerinin dağlık kesimlerinden 1850'li ve 1920 yılları arasında,göç edip ilçenin özellikle kuzey batı kesimindeki; serdarlı-ödhük, çataldere-korker, uzunkavak, gökdere, yağcılar, ve karlı-norxşen,gibi,köylerine yerleşen,müslüman ermeniler olarakda bilinen hemşinliler'den oluşmaktadır
kültür, turizm ve iklim
kültürel anlamda tortum çok renkli bir yapıya sahiptir.ilçede,kafkas kültürü,erzurum (dadaş) kültürü,ve doğu karadeniz (hemşin) kültürü ve yaşam tarzı hakimdir.ilçe merkezi ve köylerinde davul,zurna,tulum ve kaval gibi yöresel enstürmanlar çalınır.geleneksel halk oyunları ise bar oyunları ve horon'dur.yörede yapılan yemek kültüründe ise kafkas ve karadeniz kültürünün yoğun etkisinden dolayı hamur işi ön plandadır
(tandır kete'si,hemşin kete'si,sini ketesi,kuymak,gaygana,hıngel,seron,kavod),gibi
kültürel eğlenceler,özellikle 1980 ve 1990,lı yıllara kadar hemşinliler'in yaşadıkları köylerde; noel ve yılbaşı kutlama, (bubulik) oynatma, karakoncoloz oynatma ve yayla'ya göç şenlikleri gibi,geçmiş kültürlerine özgü adet ve gelenek'ler yöredeki hemşinliler tarafından yaşatılmıştır.günümüzde bu eski kültürel değerler kentlere göçten sonra maalesef hepten yok olmuştur
her yıl ilkbahar döneminde tortum un pehlivanlı beldesi (vihik)'de ve tortum merkezde festival havasında yapılan türk ata sporu karakucak güreşi'de yöre halkından yoğun ilgi görmektedir.ve yörede yıllardır yapılan bu spor etkinliği birçok güreş'çi yetişmesine sebeb olmuştur
unutulmaya yüz tutsada yöredeki türk kültürü'nde ise,bir kuşak öncesine kadar varlığını koruyan,ziyaret yerlerinde dilek tutmak, bazı kutsal sayılan ağaçlara bez bağlamak, aynı şekilde bazı yerlerdeki sulara madeni eşya ve para atıp dilek tutmak gelenekleri de eski türk kültürünün izlerini taşımaktadır
son yıllarda cağ kebabı adı verilen (eski ismi bico) keçi ve koyun etinden yapılan et yemeği ise tortum yöresine ve artvin/yusufeli) kafkas kültürüne has bir lezzettir.ilçede belli başlı mevcut tarihi eserler şunlardır;tortum kalesi,hahuli manastırı,öşvank kilisesi,tarihi su kemerleri,ve halen daha kazı çalışması yapılmamış neolitik döneme ait ,höyük'ler ve yörede sıkça rastlanılan şapel'ller ve köprüler'dir
ilçe karadeniz bölgesinde olması sebebiyle,doğu karadeniz iklimi görülür.ilkbahar yağışları boldur,sıkça sel felaketi yaşanmasına sebeb olur.ayrıca yüksek kesimlerde karasal iklimde mevcuttur.ilçedeki önemli akarsular ise şunlardır tortum çayı ve kaynağını mescid dağlarında bulunan göllerden alan (ödük) deresidir.bu iki akarsuda çoruh-(çorohi), nehrine karışmaktadır.vadiler boyunca yeralan köyler,ormanlık alanlar ve meyve bahçeleri eşsiz güzelliklere sahiptir.tortum çayında yapılan rafting organizasyonları ve ilçe'nin en kuzey ucunda yeralan tortum gölü ve tortum şelalesi eşsiz tabii güzelliği ile yerli ve yabancı turistlerin uğrak yeridir
şive
tortum ilçesinde kullanılan türk şivesinin doğu anadolu ağızları içindeki konumu
prof. dr. leyla karahan'ın "anadolu ağızlarının sınıflandırılması" (türk dil kurumu yayınları: 630, ankara 1996) adlı çalışmasına göre şöyledir:
ekonomi
erzurum un en iyi yeşil ve orman'lık alanları burada yer almaktadır
geçim kaynağı tarım ve hayvancılıktır,hayvancılık başta gelir.özellikle yaylacılık yöre halkı için önemlidir.tarım ise meyve bahçelerinde meyve üretimi yaparak gerçekleştirilir
vadi tabanlarında yeralan kesimlerde meyvecilik ve sebze ekimi yapılır.son yıllarda modern usüllerle yapılan meyvecilik gelişme kaydetmiştir.ayrıca son yıllarda seracılık'da artış göstermiştir
arıcılıkta önemli bir paya sahiptir.fakat ilçe son 25 yıldır yoğun bir şekilde dışarıya göç vermiştir
arazi şartlarının uygun olmaması ilçe halkının büyük çoğunluğunu gurbetçiliğe zorlamıştır
tortumlu'lar genelikle istanbul,bursa,izmir,kemalpaşa) ve erzurum merkeze göç etmiştirler
kentlerde; resmi kurumlarda memurluk ve işçilik, esnaflık olarak da tesisatçılık, fırıncı'lık, restaurant, vb.sektörlerde iş yapan tortum insanı çok çalışkandır, örneğin; erzurum cumhuriyet caddesindeki 1920 yılından beri hizmet veren meşhur (tufan-restaurant) ve kongre caddesinde bulunan meşhur (hemşin-karafırını) tortumlulara aittir
erzurum ve türkiye deki birçok ünlü cağ kebabı yapan salon ve lokantalar'ın büyük bir kısmı tortumlular'ın işletmesinde'dir
</text></doc>