<docno>176606</docno>
<text>
sirk ve sirk gölleri
sirk ve sirk gölleri, yüksek dağ zirveleri yakınlarında buzul aşındırması kontrolünde gelişmiş, kenarları sarp yarım daire veya buna benzer şekildeki çanaklara sirk adı verilmektedir günümüz buzul arası dönemde yüksek dağlardaki vadi buzullarının erimesi sonucu sirkler günümüzde su ile dolmuş ve gölleşmiştir
çeşitli büyüklükte olurlar
oluşumlarının başlangıcında kar aşındırmasının da rolü vardır
yüksek dağlık kütlelerde yamaçların üst kısımlarında yer alan herhangi bir çukurlukta veya sel kabul havzasında biriken karlar belirli bir kalınlıktan sonra yamacın eğimine uygun olarak hareket ederler ve bu arada zemini oyarak çukurlaştırırlar
meydana gelen bu çukura nivasyon sirki denir
burada biriken karlar zamanla buzul buzuna dönüşürler
bu buzulun aşındırma gücü daha fazladır ve yer aldığı çanağı daha da derinleştirerek onu sirk haline dönüştürür
nivasyon sirklerinde ters eğimler 5 derece den daha küçüktür
buna karşılık asıl sirklerde bu değerden daha büyük bulunur
sirklerin büyüklüğü buzulun kütlesi ve aşındırma süresiyle doğru orantılıdır
bu hususta zeminin litolojik özellikleri de önemli bir rol oynar
sirklerin bir kısmı birleşik sirk halindedir
bunlar yan yana bulunan komşu sirklerin birbirleriyle birleşmeleri sonucu meydana gelmiştir
munzur dağları üzerindeki bir kısım sirkler bu şekildedir
bazı sirkler eğim doğrultusunda birbirlerinin peşi sıra yer alırlar ve bulundukları yamaç kısmına basamaklı bir görünüm verirler
bunlara bu özelliklerinden dolayı basamaklı sirk denir
türkiyemizde karagöl, çakır göl, mescit, munzur dağları bu özelliği taşır
türkiyedeki sirk gölleri
pleistosen ’de esas olarak son buzul devri olan würn ’de oluşmuş ve bugün içlerinde buzul bulunmayan sirklerin bir kısmı göllerle kaplı bir kısmı ise gölsüzdür
içlerinde göl bulunan sirklere diğer bir değişle sirk göllerine örnek olarak uludağ’ın kuzey yamacında yer alan 9 sirkten 3 tanesini işgal eden karagöl, elmalı ve kilimli gölleri rize dağlarının orta ve doğu kısmında yer alan mal gölü, deli göl, göbekli göl, büyük deniz gölü, karagöl kütlesi üzerindeki elmalı göl, camili göl; munzur dağlarının orta bölümündeki çimli göl ve buzul(cilo) –sat dağlarındaki sirk gölleri gösterilebilir
sirklerin bir kısmının içinde halen buzullar yer almaktadır
erciyes dağı üzerinde kuzeybatıya bakan ve içinde buzulun yer aldığı sirk (aksu sirki) bunlara güzel bir örnek teşkil eder
bunun gibi kaçkar, üçdoruk, buzul ve süphan dağlarıyla aladağlar üzerinde de bir kısım sirkler buzul içerirler
dağ doruklarındaki buzulların hareketleriyle ortaya çıkan çukurlarda oluşan göllere, sirk gölü denir
yurdumuzun 2200 m'den yüksek dağları son buzul döneminde buzullaşmaya uğramıştır
yüksek dağlarımızda kuvaterner dönemin ilk yarısında buzul oymaları sonucunda ortaya çıkan çanaklarda meydana gelmişlerdir
bu tip göller türkiyede ;
kaynakça
1-)erinç., s., 1971
jeomorfoloji 2, istanbul üniv
edebiyat fakültesi, coğ
enst., yay
no:23
istanbul
2-)yıldız hoşgören..m., jeomorfolojinin ana çizgileri 2 , istanbul üniv.edebiyat fakültesi,coğ enst., yay
istanbul
3-)bilgin.t., 1972
munzur dağları doğu kısmının glasyal ve periglasyal morfolojisi, istanbul üniv, edebiyat fakültesi
coğ
enst., no: 69.istanbul
4-)yalçinlar, i.,1951
soğanlı – kaçkar ve mescit dağı silsilelerinin glasyasyon şekilleri
i.ü coğ.dergi (s.20.50)
5-)http://www.bursa.bel.tr/dosyalar/resimler/haberler/bdb_com_9806-1.jpg36593.jpg
6-)http://www.rizedeyiz.com/image/etkinlik/afis_1311152804..jpg
</text></doc>
<docno>214694</docno>
<text>
moren
moren, ( türkçe: buzultaş, fransızca: morain, almanca: moraene ) doğrudan doğruya buzulların ilerlemesi veya gerilemesi sırasında, buzulun taşıyarak oluşturduğu tabakalaşmamış depolara genel olarak verilen bir terimdir
moren, buzulun zeminden veya yamaçlardan kopardığı parçalar ile buzulun üzerine yamaçlardan düşen veya çığlarla yuvarlanan maddelerden oluşur
moren depoları taş, toprak, kum ve çakıl boyutundaki irili ufaklı, genellikle de köşeli malzemeden oluşur
bunların içine yer yer küçük kaya ve blok parçaları da karışmış olabilir
bütün bu malzeme düzensiz yığılmış bir depo görünümündedir ve herhangi bir tabakalaşma göstermezler
moren türleri
taban morenleri
gerek vadi buzulları gerekse örtü buzullarında yaygın olarak görülen morenlerdir
buzulun büyüklüğüne, anakayanın özelliğine bağlı olarak değişmekle beraber , % 30 oranında kil ve kumdan meydana gelirler
bununla birlikte, içlerinde yer yer kaya ve blok büyüklüğündeki malzemeye de rastlanır
taban morenleri biriktirme sonucu drumlin adı verilen yer şekillerini oluştururlar
drumlin (hörgüç kaya)
taban morenleri, buzulun ortadan kalkmasıyla yükseltileri yer yer 10 m.yi bulan tepeciklerden oluşan dalgalı bir topografya meydana getirirler
örtü buzullarının geliştiği sahalarda bu morenler binlerce kilometrekarelik bir alan (örneğin kanada’da) kaplarlar ve drumlin denilen özel topografyanın ortaya çıkmasını sağlarlar
bu topografya kaşık tersine benzeyen asimetrik sırtlar ve tepelerle oluşur
uzunlukları 800 ila 2000 m., genişlikleri ise 300 ila 400 m. arasında değişir
bu sırtların eğimi, buzulun geldiği yönden başlayarak uzandığı yöne doğru artar
yan morenler
aşınma ve çığ yoluyla vadi duvarlarından buzulun ucuna dek sürüklenen ve buzul gerilemesiyle bir sırt uzantısı biçiminde çökelen döküntü
malzemeden oluşur
orta morenler
iki buzul akıntısının kesişmesiyle uzun, ince bir hat ya da kuşak biçiminde biriken döküntülerden oluşur
ortaya çıkan moren, birleşen iki buzulun ortasında yer alır
orta morenler, kabaca buz hareketinin yönü doğrultusunda bir sırt biçiminde çökelir
cephe morenleri
buzulun sona erdiği dil kısmında yer alan morenlerdir
bunlar tek sıra halinde bulunabilecekleri gibi birden fazla sıralar halinde de görülebilirler
cephe morenlerinin yükseltileri farklıdır
40-50 m. yüksekliğinde olanları bulunduğu gibi, 5-10 m. lik yüksekliğe sahip olanları da vardır
değişik boyuttaki malzemeden oluşurlar
ablasyon morenleri
buzulun erimesi sonucu zeminde yığılıp kalan döküntülerden meydana gelmiş morenlerdir
normalde buzulun içerisinde veya yüzeyinde sürüklenen döküntüler, buzulun erimesi sonucunda olduklara yere çökelirler
</text></doc>
<docno>74710</docno>
<text>
buzul
buzul, dağ zirvelerinde yaz kış erimeyen ve yer çekiminin etkisiyle yer değiştiren büyük kar ve buz kütlesidir
eğimli arazilerde yıllar boyunca biriken kar kütlesinin önce buzkar, sonra da buza dönüşmesiyle oluşur
buzullar okyanuslardan sonra dünya üzerindeki ikinci büyük su deposu ve en büyük tatlı su deposudur, tatlı suyun % 98,5'ini oluştururlar
hemen hemen her kıtada buzullara rastlanır
dünya'nın belirli bölgeleri, bütün yıl erimeyen ve "buzul" adını alan buzlarla kaplıdır
bunlar kutup bölgeleriyle yüksek dağların tepeleridir
buzul oluşabilecek bölgenin deniz yüzeyinden yüksekliği, enlemin artmasıyla azalır
ekvator yakınlarında 0° enlem çevresinde buzullara rastlamak için runewenzorilerin 4.400 m yüksekliğine çıkmak gerekirken, alplerde (45°) 2500 m'ye, norveç'te (60°) 1500 m'ye çıkmak yeterlidir
kutupta buzullara deniz yüzeyinde rastlanır
buzullarla taşınan kayalar ve çökeltilerle oluşan uç, yanal, yer ve orta buzultaşları, buzul teknesi (u şekilli vadiler), buzyalağı (buz sirki) buzullarla ilgili jeolojik yüzey şekilleridir
buzulların oluşumu ve yapısı
buzulu oluşturan kar sürekli olarak donma ve erimeye maruz kalır ve taze yağan kar tanelerinden bir çeşit taneli kar olan buzkar (névé) hâline dönüşür
üzerindeki buz ve kar katmanlarının basıncı altında bu taneli kar daha da yoğun olan eski kara (firn) dönüşür
yıllar süren bir dönemden sonra eski kar katmanları daha da sıkışarak buzulu oluşturan buza dönüşür
buzulların kendine özgü mavimsi renginin nedeni gökyüzünün de mavi görünmesini açıklayan rayleigh saçılımıdır
buzulun alt katmanları basınç nedeniyle erimeye maruz kalır ve buzulun tamamı bir akışkan gibi hareket eder
buzullar akışkan gibi hareket etmek için eğime ihtiyaç duymaz, birikme bölgelerinde sürekli yağan karın birikmesi bu hareketi sağlar
buzulların üst katmanları kırılgandır ve zaman zaman yarıklar (crévasse ve bergschrund) oluşturur
bu yarıklar nedeniyle gerekli güvenlik önlemi alınmadan buzulun üzerinde gitmek tehlikelidir
eriyen buzul suları, buzulun içinden ve altından tüneller kazarak akar ve buzulun hareketini kolaylaştırır
kar yağışının çoğunu alan en üst kısma "birikme bölgesi" denir
genel kural olarak buzulun yüzey alanının %60-70 arası birikme bölgesi sayılır
buradaki buz kalınlığı bölgedeki kayanın aşırı erozyona uğramasına neden olacak kadar büyük bir kuvvetle aşağı doğru baskı uygular
buzul bölgeden gittikten sonra kalan kâse ya da amfiteatr biçimindeki bu çöküntüye buzyalağı ya da "sirk" adı verilir
buzulun diğer ucuna, bittiği yere, "çökelti" ya da "aşınma bölgesi" adı verilir
bu bölgede eriyerek kaybolan buz, kar yağışıyla birikenden daha fazladır
aynı zamanda buzul çökelleri bu bölgede ortaya çıkar
buzulun yok olana kadar inceldiği bölgeye "buzul cephesi" denir
her iki bölgenin birleştiği yüksekliğe "denge hattı" denir
bu yükseklikte yeni kar yağışı ile biriken buzun miktarı, aşınma ile kaybedilen buzun miktarına eşittir
birikme bölgesinin aşağı doğru olan aşındırma kuvvetleri ile aşınma bölgesinin çökel bırakma yatkınlığı birbirini dengeler
ancak yanal erozyon kuvvetleri dengelenmediğinden, akarsuların oyduğu "v" şeklindeki akarsu vadileri buzullar tarafından "u" şekilli buzul vadilerine dönüşür
bir buzulun "sağlığından" söz edilirken birikme bölgesinin alanı aşınma bölgesinin alanıyla kıyaslanır
sağlıklı buzulların birikme bölgesi daha geniş olur
doğrusal olmayan birçok bağlantı, birikme ve aşınma arasındaki ilşkiyi belirler
küçük buz çağı'nın ardından 1850 yıllarında dünya buzulları oldukça önemli oranda geri çekildi
bu gerilemenin ana sebebi sanayi devrimi'nden sonra dünya üzerinde giderek artan oranda karbondioksit (co2) üretilmesi ve bu karbondioksidin karbonik asit üretmek için gereksinimi olan suyu doğrudan buzullardan almasıdır
avrupa'daki alp dağları buzullarının yakınlarında kurulan fabrikalar oldukça önemli oranda yakıt tüketmiş ve yanma sonucu ortaya çıkan bu karbondioksidi atmosfere bırakmıştır
1980'lerden itibaren hızlanan bu geri çekilme, küresel ısınma ile bağlantılandırılmaktadır
buzulların oluşabilmesi, bulundukları enleme ve iklime bağlıdır
kutup bölgelerinde buzullar deniz seviyesinde iken, alp dağları'nda 2.700 - 3.500 m yüksekliktedir
dönencelerin arasında ise buzullarla daha yükseklerde karşılaşılabilir
bir buzulun oluşması ve devamlılık sağlaması için yağış olması ve yağarak biriken buzun aşınarak kaybolan buzdan fazla olması gerekir
çok soğuk iklimlerde bile yeterince yağış almayan bölgelerde birikme olmayacağından, buzullar da oluşmaz
dördüncü zaman'daki (kuvaterner) buz çağlarında sibirya'nın büyük çoğunluğu, orta ve kuzey alaska ve mançurya'nın tamamı bu durumdaydı
günümüzde de antarktika'nın mcmurdo kuru vadileri'ndeki ve and dağları'nın 19°s ile 27° enlemleri arasındaki bölümünde, aşırı kurak atacama çölü'nün üzerindeki alanda da bu nedenle buzullara rastlanmaz
and dağları'nın bu bölgesi deniz yüzeyinden 6.700 m yüksekte olmasına rağmen, soğuk humboldt akıntısı yağışı tamamen engeller
ek bilgi:
dünyadaki tüm buzullar erirse deniz seviyesi her yerde 2 metre artar
buzulların hareketi
buzullar, içeriden ve dışarıdan olmak üzere iki şekilde hareket eder
buz, kalınlığı 50 metreyi geçene dek oldukça kolay kırılan bir katı madde gibi davranır
50 metreden daha derinde oluşan basınç, buzun ""plastik"" hale gelmesine ve akmasına neden olur
buzulu oluşturan buz, üst üste birikmiş molekül katmanlarından oluşur
bu katmanlar arasındaki bağlar görece zayıftır
stres iç bağ kuvvetlerini aştığında katmanlar birbirinin üzerinde kaymaya başlar
ikinci hareket şekli de temelden kaymadır
buzulun tamamı, eriyen suların yarattığı kaydırıcı etkiyle birlikte üzerinde bulunduğu ortamın üzerinde kayarak ilerler
buzulun tabanına doğru basınç arttıkça buzun erime noktası da azalır, dolayısıyla buz erimeye başlar
buz ile kaya arasında hareket sonucu oluşan sürtünme ve dünyanın içinden gelen jeotermal ısı da erimeye yardımcı olur
"ilıman" buzullar genellikle bu şekilde hareket eder
kırılma bölgesi ve yarıklar
görece daha sert ve kırılgan olan buzulun ilk 50 metresi "kırılma bölgesini" oluşturur
bu bölgede buzun tamamı bir arada hareket eder
birbiri üzerinde kayan katmanlar yoktur, aksine bu bölgedeki buz bütün olarak alttaki plastik şekilde akan buzun üzerinde kayar
buzulun üzerinden geçtiği arazideki düzensizlikler bu bölgede kırılmalara neden olur
oluşan "yarıklar" 50 metre derinliğe kadar inebilir
bu derinlikte plastik akışla karşılaşan yarıklar daha fazla ilerlemez
kolayca fark edilmeyen yarıklar nedeniyle buzulları gezmek tehlikelidir
buzul hareketinin hızı
buzul yer değiştirmesinin hızını, kısmen sürtünme belirler
sürtünme nedeniyle buzulun altı, üstünden daha yavaş yer değiştirir
dağ buzullarında ayrıca vadinin yanlarında oluşan sürtünme de kenarların merkeze göre daha yavaş hareket etmesine neden olur
19. yüzyılda yapılan deneylerle bu kanıtlanmıştır
bir dağ buzuluna hat şeklinde çakılan kazıklar izlenmiş ve öncelikle ortadaki kazıkların daha uzağa gittiği gözlemlenmiştir
ortalama hız değişiklik gösterir
bazı buzullar o kadar yavaş hareket eder ki, buzulların yarattığı çizikler arasında ağaçlar bile yetişir
bazı buzullar ise günde birkaç metre hızla hareket eder
uydu fotoğrafları antarktika'daki byrd buzulu'nun yılda 750 - 800 metre hareket ettiğini gösterir, bu da günde yaklaşık 2 metre demektir
birçok buzulun, "buzul dalgası" adı verilen çok hızlı hareket ettikleri dönemler vardır
bu buzullar birdenbire hızlanana kadar normal hızda hareket eder
buzul dalgası sırasında normal hızlarının 1.000 katı hıza ulaşan buzullar, bu dönem geçtikten sonra normal hızlarına dönerler
buzul aşındırması
kayalar ve çökeltiler, değişik sebeplerle buzulların yapısına eklenir
buzullar araziyi başlıca iki yöntemle aşındırır: çizme ve parçalama
kayayatağının kırık yüzeyinden akarak geçen buzul, kaya parçalarını yerinden kaldırarak buzun içine katar
bu sürece "kaya parçalama" denir
buzulun altındaki su, kaya çatlaklarının arasına girer ve bunu izleyen donma neticesinde genişleyen buz, kayaları parçalayarak kayayatağından ayırır
buz hâline gelerek genişleyen su, kaldıraç kolu görevi görerek kayaları ayırır
bu süreç sonunda her çeşit kaya ve çökelti buzulun bir parçası haline gelir
"zımparalama", buzun ve içindeki kayaların kayayatağı üzerinde kayarak zımpara kağıdı gibi davranması ve altındaki yüzeyi pürüzsüz hâle gelene kadar zımparalaması sürecidir
toz haline gelen kaya parçalarına "kaya unu" denir ve 0,002 ile 0,00625 mm
büyüklüğündeki kaya taneciklerinden oluşur
kaya ununun fazla olduğu zamanlarda, karıştığı erime sularının rengi grileşir
buzul aşınmasının bir başka görünür özelliği buzul çiziğidir
buzulun alt kısmında büyük kaya parçaları olduğunda, bunların kayayatağında uzun çizikler yaratması sonucu oluşur
bu çiziklerin yönleri dikkate alındığında buzul hareketinin yönü de belirlenebilir
bir buzulun aşındırma hızı değişkendir ve dört önemli faktöre bağlıdır:
buzulda biriken maddeler genellikle aşınma bölgesinin sonuna kadar taşınır ve orada bırakılır
"buzul çökelleri" başlıca iki farklı tiptedir:
buzul tili içinde bulunan ve yüzeyde bırakılan büyük kaya parçalarına "eratik bloklar" denir
bunlar küçük çakıl taşından büyük kaya parçalarına kadar değişik boyutlarda olur
buzulla birlikte uzun mesafe katettikleri için, üzerinde bulundukları kayalardan daha farklı tipte olabilirler
eratik blokların bulundukları düzen, geçmişteki buzul hareketleri hakkında ipuçları verir
buzulların oluşturduğu yerşekilleri
buzultaş (moren)
buzultaşlar, buzulun getirip bıraktığı ve geri çekildikten sonra yüzeyde kalan taş oluşumlarıdır
bu oluşumlar genellikle buzul tilinin doğrusal yığınlar halinde toplanması şeklinde görülür
buzul tili ince tozumsu bir madde içinde küçüklü büyüklü taş ve kaya parçalarının bir araya gelmesinden oluşur
buzultaşlara verilen "moren" adı fransızca kökenlidir ve alp dağları'ndaki buzulların getirdiği tortul kayaçları adlandırmak için fransız dağ köylüleri tarafından kullanılmaya başlanmıştır
buzultaşların değişik tipleri bulunur ve buzulun oluştukları yere göre adlandırılır:
drumlin
drumlinler genelde buzul tilinden oluşan aerodinamik şekilli asimetrik tepeciklerdir
yükseklikleri 15 ila 50 metre arasında değişir, uzunlukları ise bir kilometreye kadar erişir
tepeciklerin dik kısmı buz akış yönüne doğru bakar, daha uzun eğimli kısmı buz akış yönünü izler
drumlinler drumlin sahası denen gruplar halinde bulunur
bu sahaya bir örnek, new york eyaletinin rochester şehrinin doğusunda görülebilir
bu alanda yaklaşık 10.000 drumlin olduğu tahmin edilmektedir
drumlinleri oluşturan süreç tam olarak anlaşılmamış olsa da, şekillerine bakarak bunların eski buzulların plastik deformasyon bölgeleri olduğu söylenebilir
buzulların ilerleyerek eski buzulların bıraktığı çökeltileri değiştirmesiyle birçok drumlin oluştuğu düşünülmektedir
buzul vadisi
buzlanmadan önce dağ vadileri suyun aşağı doğru aşındırmasıyla oluşan v şekline sahip olurlar
buzlanma sırasında bu vadiler genişler, derinleşir ve u şekilli buzul vadileri oluşur
derinleşme ve genişlemenin yanı sıra; buzul, aşınma nedeniyle vadiyi daha pürüzsüz hale getirir
bu nedenle vadi boyunca uzanan arazi çıkıntıları yok olur, yerine "tıraşlanmış yamaçlar" oluşur
ana buzul hattına bağlanan küçük buzul kolları bulunur
bu küçük buzul kolları, yeri aşındırırken ana buzul kadar derine inemezler
dolayısıyla buzullar geri çekildikten sonra, bu kolların oluşturduğu vadiler buzulun oluşturduğu çöküntüden daha yukarıda kalır
bu oluşuma "asılı vadiler" denir
zımparalama ve parçalanmadan etkilenmiş arazinin bazı kısımlarında çöküntüler suyla dolup paternoster göllerini oluşturur
hristiyanların kullandığı tesbih tanelerine benzedikleri ve tesbih gibi, ipe benzeyen ince kanallarla birbirlerine bağlandıkları için latince "babamız" anlamına gelen sözcükten bu adı almışlardır
buzulun başladığı yerde "corrie" adı verilen ve "sirk"e benzeyen buzyalakları bulunur
kâse şeklinde olan buzyalaklarının üç tarafı dik yamaçlarla kapalıdır ancak dördüncü taraf vadiye açılır
buzyalaklarında buz birikir
önceleri dağın yan yüzlerinde düzensiz arazi şekilleri olarak başlayan oluşum buzun ilerlemesiyle büyüyerek buzyalağı haline gelir
buzul eridikten sonra buzyalakları genelde "tarn" adı verilen küçük dağ göllerine dönüşür
bir sırtla birbirinden ayrılan iki buzul varsa, zamanla iki buzyalağı arasındaki bu sırt aşınarak aret şekline dönüşür
bu oluşum zamanla dağ geçidine dönüşebilir
buzullar aynı zamanda yüksek enlemlerde görülen fiyordların ve yarların oluşumuna da neden olur
aret ve buzul boynuzu
keskin kenarları olan dar sırtlara "aret" denir
üç ya da daha fazla aretin birleşmesiyle piramidimsi zirve şeklinde ve çok dik kenarları olan "buzul boynuzları" oluşur
her iki yüzey şekli de aynı süreçten geçerek, buzyalaklarının parçalanma yoluyla genişlemesi ve buzun çalışması sonucu oluşur
buzul boynuzları tek bir dağı çevreleyen buzyalakları yüzünden oluşur
aretler de benzer şekilde oluşur ancak buzyalakları bir daire içinde değil de karşılıklı olarak bir sırtın iki yakasında bulunur
aynı zamanda iki paralel buzulun birbiriyle çarpışmasından da oluşabilir
bu şekildeki buzul dilleri aşınma yoluyla sırtları kazarak vadi duvarlarını zımparalar
hörgüçkaya
buzulun yolu üzerinde bulunan bazı kaya oluşumları "hörgüçkaya" diye bilinen küçük tepecikler şeklinde aşınır
buzul aşınması yoluyla oluşan bu tepecikler, uzun yuvarlağımsı, asimetrik ve hörgüç şeklinde kaya yatağının şekillenmesiyle oluşur
buzulun geldiği yöne doğru tatlı bir eğimle inen kayaların, buzulun gittiği yöne doğru olan eğimleri ise oldukça diktir
buzulun geldiği taraftaki yüzey aşınırken, diğer taraftan kaya parçaları koparılarak buzla beraber taşınır
bu yüzdeki kaya, suyun etkisi, çatlaklardaki buzlanma ve yapısal stres nedeniyle parçalanır
tortul çökelti katmanlaşması
aşınma bölgesinden akan su, buzuldan uzaklara giderken beraberinde ince aşınmış çökeltileri de götürür
akan suyun hızı azaldıkça, askı halindeki bu maddeleri taşıma yetisi de azalır
yavaş yavaş bu maddeler su tarafından tortu halinde bırakılarak alüvyon düzlüğü oluşturur
alüvyon vadilerinde ortaya çıkan bir oluşum da kazan adı verilen havuzcuklardır
buzulların yarattığı çukurlar buzul tillerinde de oluşur
büyük bir parça buz bu tilin içinde sıkışıp, buzul geri çekildikten sonra eridiğinde çökelti içinde delik şeklinde oluşumlar bırakır
bir kilometre çapında bir buzulun erimesi için yaklaşık 30 yıllık bir zaman gerekmektedir
bu şekilde oluşan çöküntülerin çapı genelde 2 km'yi geçmese de, abd'nin 10.000 göl ülkesi diye bilinen minnesota eyaletinde bu şekildeki bazı çöküntüler 10 ila 50 metre derinliğe sahip olup 50 km çapa ulaşırlar
kama ve esker
bir buzul boyut olarak kritik noktaya ulaştığında akışı durur ve buz sabit hale geçer
bu esnada erimeyle oluşan su buzulun üstünden, içinden ve altından akmaya ve gerisinde tortul çökeltiler bırakmaya devam eder
buz eridikçe arkasında bu tortuların oluşturduğu sütun, teras ya da öbek şeklinde çökeltiler bırakır
bu çökeltiler genel olarak "buz ile temas halindeki çökeltiler" olarak bilinir
sütun ya da höyük şeklindeki çökeltilere kama denir
bazı kamalar, erime suyunun buzulun içindeki açıklıklardan bıraktığı tortularla oluşur
diğer bir deyişle kama, erime suyunun buzulun dışına doğru yarattığı deltalarda tortu bırakmasıyla oluşur
buzul, bir vadiyi işgal edince vadinin kenarlarında teras ya da "kamalar" oluşturabilir
uzun ama genelde dar olan, yılankavi şekildeki çökelti tipine esker denir
buzul eridikten sonra geride erime suyunun taşıyarak bıraktığı kum ve çakılın oluşturduğu sırt şeklidir
bu sırtların bazıları 100 m yüksekliğe sahiptir ve uzunlukları da 100 km yi geçebilir
lös çökelleri
çok ince buzul çökeltileri ya da kaya unu, çoğunlukla çıplak yüzeylerden rüzgârlarla alınıp asıl alüvyon biriken alandan ötelere taşınır
rüzgârla taşınan lös çökelleri çin'in bazı bölgeleri ve abd'nin ortabatısında görüldüğü gibi yüzlerce metre derinliğe sahip olabilir
buzul tipleri
buzullar başlıca ikiye ayrılır:
dağ buzulları tipleri
vadi buzulu
buzul olarak adlandırılan oluşumların klasik bir biçimidir: karın üzerine çıkan zirvenin hemen altında besleme havzası görevi yapan buzyalağı ve bir vadinin tüm genişliğini kaplayan ve ırmak şeklinde uzanan bir buzdili ile akarsuya dönüşen buzul cephesi
bir vadi buzulu bir veya daha fazla birikme bölgesinden oluşabilir
komşu buzullarla birleşerek akan buz kütlesi daha da büyüyebilir
vadi buzullarına örnekler:
yamaç buzulu
genelde bir dağın yamacında bulunan küçük buzullardır
tek bir birikme bölgesinden ve bazen de küçük bir hareket bölgesinden oluşur
bu buzullarda aşınma bölgesi ile nadiren karşılaşılır
buzuldan kütle kaybı ya uçunum ile ya da buz bacalarının (serakların) düşmesi ile olur
buz bacalarının düştüğü yerde buzul oluşumları ortaya çıkabilir
yamaç buzullarına örnekler:
sonradan oluşan buzul
yamaç buzullarındaki buz bacalarının düşmesi sonucu ortaya çıkan ve çok yer kaplamayan buzul tipleridir
aslında bunlar yamaç buzullarının aşınma bölgesi sayılabilir
vadi buzulu oluşturamayacak kadar küçük olan bu buzullarda hem uçunum hem de yüzeyden erime görülebilir
buzyalağı (sirk) buzulu
bir buzyalağının tamamını kaplayan ve burada sabit duran buzul biçimidir
aslında bir vadi buzulunun birikme bölgesidir
bir birikme bölgesi, dar bir hareket bölgesi ve aşınma bölgesi bulunur
buzyalağı buzuluna örnekler:
dağeteği (piedmont) buzulu
bir dağ sırasının eteğindeki düzlüğe ulaşan vadi buzulunun bir çeşididir
birikme ve hareket bölgesi klasik yapıdadır ancak aşınma bölgesi ya parça parça yayılır ya da tek bir buzul parçası olarak düzlüğü kaplar
buzul parçasının önünde bir sandur düzlüğü oluşabilir
bu düzlükte drumlin (hörgüçlü kaya), esker, kama, kazan, eratik blok ve buzultaş gibi buzul oluşumlarına rastlanır
dağeteği buzullarına örnekler:
kıyı buzulu
bir buzulun dillerinden birinin denize ya da okyanusa ulaşmasıdır
böyle bir buzul deniz seviyesinde yıllık ortalama sıcaklığın donma sıcaklığına yakın olmasını gerektirdiği için, bu duruma ancak yüksek enlemlerde rastlanır
fiyortlara dökülen bu tür buzullara norveç ve alaska'da rastlanır
kıyı buzullarına örnekler:
doruk buzulu (yerel buzul şapkaları)
inlandsis buzullarının özelliklerini paylaşırlar
geniş bir yüzeye sahip, rastgele biçimlenmiş, kayalık katmanın büyük bir eğimde olmadığı ve geniş buzul cepheleriyle ya da buzullarla buzun tahliye edildiği kalın buzullardır
aslında, genellikle dağların ya da yanardağların zirvelerinde bulunan küçük inlandsistirler
eski buzul çağlarından kalan buzul kalıntılarıdır
doruk buzullarına örnekler:
kıtasal buzul tipleri
yayıldıkları alan çok geniş ve kalınlıkları fazla olduğu için, arazi şekilleri biçimlerini etkilemez
muazzam büyüklükte buz yığınlarından oluşurlar
üst kısımları genelde çok az eğimli bir düzlüktür, ara sıra nunataklarla bölünürler
parçalı ya da bütün olarak akar ve buz akıntıları oluştururlar
buzul şapkaları
genişliği 50.000 km²'den daha az olan kıtasal buzul tipidir
buzul şapkasına örnekler:
inlandsis (kutupsal buzul şapkası)
50.000 km²'den daha geniş, kıtasal buzul tipidir
bunlarda buz halinde bulunan su miktarı çok önemlidir
eğer grönland'daki buz erirse dünya denizleri 6 metre yükselir
antarktika'daki buz erirse, bu yükselme 65 metreye kadar çıkabilir
dünya'da iki tane inlandsis vardır:
sıcaklıklarına göre buzullar
buzullar sıcaklıklarına göre de sınıflandırılır
bu sınıflandırma buzulların yüksekliği ve bulundukları enleme bağlı olduğu kadar, altlarında volkanik hareketlilik olup olmamasına da bağlıdır:
sıcaklığa göre sınıflandırma çeşitlilik gösterdiği için, erime durumunu tanımlamak üzere buzulların değişik bölümleri kullanılır
yaz aylarında bile erime olmayan bölüme "kuru kar bölgesi" denir
yüzey erimesi bulunan ve genellikle eriyip tekrar donmuş buz lensleri ve buz tabakaları olan bölüme "süzülme bölgesi" denir
önceki yaz sonundan beri toplanan karın 0 °c'ye geldiği yere "ıslak kar bölgesi" denir
"ekleme buz bölgesi" ise çok fazla erime ve donma olan ve buz lenslerinin tek bir kütle oluşturacak şekilde kaynamış olduğu bölümdür
turizm
buzullar önemli birer turist cazibe noktasıdır
buzullara gitmenin değişik nedenleri vardır:
dünya dışındaki buzullar
güneş sisteminde yalnız dünya üzerinde değil diğer gezegen sistemlerinde de buzullar bulunur:
<br clear="all">
notlar
= dış bağlantılar =
</text></doc>
<docno>54556</docno>
<text>
buzul dalgası
buzul dalgası, bir buzulun normalden 100 kat daha hızlı hareket ederek oldukça önemli oranda ilerlediği kısa süreli olaya verilen isimdir
bu şekilde dalgalanan buzullar belirli bölgelerde toplanmıştır
özellikle svalbard, kanada arktik adaları, ve alaska'da buzul dalgaları ile hareket eden buzullara rastlanır
buzul dalgaları düzenli ve periyodik aralarla oluşur ve iki buzul dalgası arasında geçen döneme sakin dönem denir
bu dönemde buzulların hızları oldukça düşüktür ve hatta geri çekilmeler de olabilir
teori
kritik kütle
buzul dalgalarının oluşmasını açıklayan birçok teori olmuştur
kabul edilmiş teorilerden biri olan ve 1969'da meier & post tarafından önerilen teoriye göre buzulun üst kısmında biriken kütlenin kritik düzeye gelmesi yani normal olarak biriken su miktarından fazla olması dalgayı başlatır
bu da buzul alt bölgeden kayabilmesi için yüzme özelliğinin artmasıyla oluşur
biçim değiştiren yatak hipotezi
ayrıca buzulların üzerinde bulundukları kayaların jeolojik özelliklerinin de dalgaların oluşumunda belirli bir rol oynadığı önerilmiştir
kaya tipi buzulun dengesini ve hareket hızını etkileyebilir
buzul dalgasına uğrayan buzulların tortul kayaçlar üzerinde yer aldıkları düşünülmektedir
bu da buzul dalgasına uğrayan buzulların neden bazı bölgelerde toplandıklarını açıklar
</text></doc>
<docno>84849</docno>
<text>
cilo dağı
cilo dağı türkiye’nin 2. en yüksek dağıdır
zirvesi dört mevsim boyunca erimeyen kar ve buz örtüsü ile kaplı tektonik bir dağ olan cilo dağı güneydoğu toroslar’ın en doğu uzantısını oluşturur
türkiye’nin güneydoğu ucunda, hakkâri ilinin sınırları içerisinde yer almaktadır
cilo dağı 4135 metrelik rakımıyla türkiye’nin ikinci yüksek doruğudur
cilo dağı’nın önemli yüksek zirveleri arasında uludoruk (reşko-4135m), suppa durek (erinç-4060m), köşedireği dağı (3700m), kisara dağı (3500m), maunseli sivrisi (3850m), gelyona tepesi (3650m) yer alır
güneydoğu toroslar üzerindeki buzulları üç buzul bölgesinde toplamak mümkündür
bunlar, cilo (buzul) dağları, sat (ikikaya) dağları ve kavuşşahap dağları üzerindeki buzullardır
cilo (buzul) dağları üzerindeki buzullar kabaca kuzeybatı-güneydoğu doğrultusunda sıralanmış olan beş ayrı buzuldan oluşur
bunlar, erinç (suppa durek) buzulu, mia hvara buzulları (batı, orta, doğu buzulları) ve izbırak (uludoruk-gelyaşın) buzullarıdır
suppa durek (erinç) buzulu’nun 1930’lu yılların sonlarında 2600 metrelere kadar alçaldığı belirtilmesine karşın geçen süre içinde buzulda meydana gelen kütle kaybı nedeni ile buzulun alt sınırının 3400 metrelere çekilerek gerilediği ölçülmüştür
suppa durek buzulu’nun hemen doğusunda, bir hat oluşturacak şekilde bulunan mia hvara (cennet-cehemmen) vadisi buzullarındaki gelişme de erinç buzulundaki gelişmeye benzerlik göstermektedir
1930’lu yılların sonlarında mia hvara buzulunun alt sınırının 2550 metrelerde olduğu ifade edilmektedir
yer şekilleri
3500 metreden geçen daimi kar sınırı üstündeki kısmı, geniş alanda şiddetli bir buzullaşmaya sahne olmuştur
bu buzullaşmanın etkisiyle 10 km uzunlukta tekne vadiler, buzulların indiği 2000 metre civarlarında moren setleri, tekne vadilerin tabanlarında çizik hörgüç kayalar, vadilerin yukarı kısmında buz yataklarına rastlanmaktadır
buzulların terk ettiği sirk tabanları şimdi göllerle kaplıdır
dağcılık tarihi
uludoruk zirvesinde ilk tırmanış, 1931 senesinde "ludwig sperlich" ve arkadaşı "ludwig krenek" tarafından gerçekleştirilmiştir
bundan sonra düzenlenen ikinci etkinlik ise, 1937 yılında 8 eylül - 8 ekim tarihleri arasında berlin üniversitesi doçentlerinden hans bobek başkanlığında, 5 kişilik alman dağcı ekip tarafından gerçekleştirilmiştir
(4)
kaynaklar
1
smith karl - çeviren tunç fındık ve zeynep melikoğlu-türkiye’nin dağları- 1
basım 2001 baskı yapım ofset türkçe
9758293087
2
güngördü ersin - türkiye’nin coğrafyası – 1
baskı eylül 2003 asil yayın dağıtım ltd. şti
9789944135320
3
turoğlu h. 2011 buzullar ve buzul jeomorfolojisi çantay yayınevi istanbul
dış bağlantılar
4. http://www.tdf.org.tr/pages.asp?id=38 erişim:14.12.2012
</text></doc>