<docno>40712</docno>
<text>
erozyon
erozyon, diğer adıyla aşınım, yer kabuğunu oluşturan kayaçların, başta akarsular olmak üzere türlü dış etkenlerle yıpratılıp yerinden koparılarak eritilmesi veya bir yerden başka bir yere taşınması olayıdır
tarımda kullanılan alanların %70'i özelliklerini kaybederek dünya genelinde toplam kara üzerinde %30 civarında çölleşmeye sebep olmuştur
dünyada erozyon sebebiyle çölleşme tehlikesi bulunan 110 ülke bulunmaktadır
bu çerçevede birleşmiş milletler çevre programı tarafından yapılan hesaplamalarla, dünyada çölleşme ve erozyonun önüne geçebilmek için yılda 42 milyar dolar harcanması gerektiği bulunmuştur
türkiye topraklarının ise, %90'ı su erozyonu, %1'i de rüzgâr erozyonuna maruz kalmaktadır
tarım topraklarında bu oran su erozyonu için %75 civarındadır
türkiye'deki erozyon sonucunda yılda 500 milyon ton verimli toprak kaybedilmektedir
doğal şartlarda gerçekleştiğinde kaybedilen verimli topraklar, doğal döngü çerçevesinde telafi edilebilmektedir... erozyon bilinçsizlik ve insan etkisiyle telafi edilemez boyutlara ulaşabilmektedir
erozyonun etkisi sebebiyle kaybedilen verimli topraklar tarımsal üretim kapasitesinin düşmesine sebep olmaktadır
erozyonun oluşması doğal faktörler ile gerçekleşmekte ancak erozyonun telafi edilemez zararlara sebep olması, insanların bu faktörleri hızlandırmasıyla gerçekleşmektedir
erozyon çeşitlerinden olan su erozyonu en etkili erozyondur
bu erozyonda yağmur damlalarının aşındırmasının yanında yüzey akışa geçen sularında önemli bir etkisi bulunmaktadır
diğer bir erozyon çeşidi olan rüzgar erozyonu ise rüzgarın etkisiyle gerçekleşen aşınım ve taşınım olayıdır
erozyonun verimli toprakların kaybına yol açmasının yanında peri bacalarının oluşumuna yol açması, doğal bir güzelliğin meydana gelerek turizm bölgeleri oluşturmasına ve bir tezat oluşturmasına neden olmaktadır
uzun yıllar sonunda özel erozyon çeşitlerinden olan korunmuş sütun erozyonu bu oluşumlara sebep vermektedir
nedenleri
erozyon oluşumunun nedenleri bazı doğal unsurlardır
diğer bir söylemle erozyon tabiatın kuruluşundan bu güne kadar gerçekleşen ve tabii bir olaydır
doğal yolla gerçekleşen bu erozyon tabiat tarafından toprak oluşumu ile dengelenebilmektedir
ancak doğal yolla gerçekleşen erozyon insanların etkisiyle tabiatın karşılayamayacağı oranda artabilmektedir
bu şekildeki erozyona "hızlandırılmış erozyon" denilir
erozyonun tanımından da anlaşılacağı gibi erozyonun en önemli nedeni, toprağın aşınıp taşınmasına etki edebilecek faktörlerin etkisinin arttırılmasıdır
bitki örtüsü yönünden zayıf toprakların taşınımı oldukça kolaydır
rüzgâr,yüzey akışa geçmiş yağış ve sulama suları, yerçekiminin eğim ile birleşerek toprağı taşıyabilmesi bitki örtüsünün varlığı ile yakından ilgilidir
bitki örtüsü topraktaki eğime rağmen toprak parçalarının önünde set oluşturarak taşınımını engelleyebilir
rüzgârın ve yağmur damlalarının etkisini azaltarak aşınımı ve taşınımı yavaşlatabilir
erozyonun en önemli sebeplerinden bir taneside bilgisizliktir
özellikle tarım yapılan arazilerde, bilinçli olunmadan erozyonun artması sağlanmaktadır
tarımsal arazilerde anızların yakılması kısa vadeli ürün artışına sebep olur
bunun sonucunda yeterli bilgi sahibi olmayan çiftçi anızları yakarak toprak yapısı ve toprakta yaşayan canlılara zarar vererek dolaylı yollarla erozyona sebep olabileceği gibi
eğim yönünde tarlasını sürerek toprağın yerçekimi, su veya rüzgarın etkisiyle taşınımına sebep olabilir
orman yangınlarıda doğal bitki örtüsü ve yaşayan organizmaların yok olması ile erozyonun artışına sebep olmaktadır
özellikle dağlık alanlardaki ormanların yanarak yok olması erozyonu daha fazla etkiler
erozyon yağışın dışında mevcut akarsu, dere veya göller ilede gerçekleşebilir
örneğin akarsular, suyun aşındırma gücü sayesinde toprağı aşındırarak bir başka yere taşıyabilirler
yoğun yağışlar sonrasında taşkınların olması ile de toprak taşınabilir
suyun aşındırma gücü oldukça fazladır
örnek olarak deniz tabanındaki taşların büyük bir kısmı yuvarlak şekillidir
bunun sebebi taşların yeterince sert olmaması değil, suyun aşındırma gücünün oldukça yüksek olmasıdır
toprağın bünyesi de erozyonun başlıca nedeni olabilmektedir
kumsallarda rahatlıkla görebildiğimiz kum bünyeli topraklar erozyona dayanıksızlıkları nedeniyle erozyona neden olabilirler
toprak oluşumu ve erozyona etkileri
erozyonun gerçekleşmesinde toprak özelliklerinin de önemli bir etkisi vardır
toprak oluşumuna etki eden faktörler, toprak özelliklerini de etkileyerek, erozyon gerçekleşme olasılığını artırır
toprak oluşumunun erozyona etkileri 5 farklı şekilde olur
zaman, toprak oluşumunda etkili olan faktörlerden birtanesi zamandır
her bir toprağın oluşması için aynı miktarda zamana ihtiyaç duyulmaz
bazı topraklar daha uzun zamanda oluşurken bazıları için daha kısa zaman yeterli olur
örnek olarak yumuşak ana materyalden daha kısa sürede toprak oluşur
erozyona uğrayan topraklarda toprak derinliği azaldıkça oluşum hızı artar
böyle topraklardan toprağın derinliğinin artması, aşınım hızı ve oluşum hızı arasındaki dengeye bağlıdır
buna göre;
topografya ve drenaj, iklim etkisi dışında topografya ve drenajın da önemli etkisi bulunmaktadır
topraktaki eğim, yükselti v.b
tüm faktörler, gerek yağışların, gerekse yer çekiminin etkisiyle o bölgenin topraklarının taşınımı üzerinde etkili faktörlerdir
bu taşınım toprağın alt katmanlarının aşınması ve toprak oluşumunu etkileyeceği gibi toprağın derinliği ve erozyona uğramasını da doğrudan etkileyecektir
tüm bu etmenler topografya ve drenajın erozyona etkisini göstermektedir
canlılar, doğada toprağın oluşumu, aşınımı ve erozyona etkisi olan önemli faktörlerden birtaneside canlılardır
mikro ve makro organizmalar toprak oluşumunda, salgıları veya hareketleri ile toprak oluşumunu hızlandırırlar
toprak oluşumunun hızlanması ile toprak derinliği artar
bu çerçevede toprak oluşumu ve erozyona dolaylı olarak etkisi bulunan canlıların varlıkları erozyon ile mücadelede önemli bir yer tutar
örnek olarak tarımda anızların yakılarak yokedilmesi, toprakta yaşayan mikroorganizmaların ölmesine neden olarak toprak oluşumuna engel olur
aynı zamanda bu canlıların sayılarının azalması ile topraktaki bitki besin elementlerinin bitkilerce kullanılabilir forma dönüştürülmesininde imkânı kalmaz
sonuç olarak bitkiler besin maddelerinden yararlanamayarak ölürler
toprakların çoraklaşarak erozyonun önü açılır
ana mataryal, toprağın oluştuğu bölgedeki ana materyal, toprağın çeşidini ve erozyona dayanımını etkileyen bir diğer önemli faktördür
diğer bir değişle ana materyal, oluşacak olan toprağın özelliklerini oldukça önemli bir şekilde etkiler
örneğin yumuşak kalkerlerden rendzina topraklar, sert kalkerlerden ise terra rosa toprakları oluşur
rendzina topraklar erozyona karşı daha duyarlı, terra-rosa topraklar ise daha dirençlidir
çeşitleri
su erozyonu
en yoğun görülen erozyon çeşididir
suyun toprağı aşındırıp taşıma şekli açısından bakıldığında ise;
olarak 5'e ayrılabilir
damla erozyonu, damla erozyonu, yağış esnasında damlanın düştüğü sırada toprağı aşındırması ve mevcut enerjisi ile toprağı sıçratarak taşıması sonucu oluşan erozyondur
bu sıçramalar 60 cm yukarıya 100 – 150 cm uzağa kadar olabilmektedir
bu erozyon çeşidi en ciddi aşınım ve taşınım yaratan erozyondur
toprakların bitki örtüsü ile kaplı olması bu erozyonu önlemenin en önemli etmenlerindendir
damla erozyonuna etki eden unsurlar ise aşağıdaki gibidir
eğer yüzeyde birikmiş su tabakası varsa sıçrama açısı küçülür ve yaklaşık 85 - 90 derece civarında bir açı oluşur
bu erozyon çeşidi yağmurun ilk başladığı sırada etkili olan bir erozyon olmasına karşın akan suya oranla daha etkilidir
damlanın çapı da verdiği zarar ile doğru orantılıdır
bir örnek ile anlatmak gerekirse 2 mm çapındaki bir yağmur damlası limit hızda yere çarptığında yaklaşık olarak 40 g ağırlığındaki bir toprağı 1 cm kadar havalandırabilir
bu erozyonda yağışın etkisi ile toprak sıkıştırılarak yüzeyde geçirimsiz olan bir tabaka oluşumunada neden olur
yüzey akış erozyonu, infiltre olmayan suyun, yüzey akışa geçerek toprak yüzeyinde bulunan tanecikler ve parçalanmış agregatlar ile karışıp yaratmış olduğu erozyon çeşididir
yüzey akış erozyonu her zaman gözlemlenemez özellikle toprak renginin koyu olması gözlemlemeyi oldukça zorlaştırır
oluk erozyonu,
yüzey akışın devam etmesi ile aşınım artar ve belirli bir aşamadan sonra oluklar oluşur
oluşan oluklar aracılığı ile erozyon hızlanarak devam eder
bu şekildeki erozyona "oluk erozyonu" denilmektedir
yarıntı erozyonu (gully), oluk erozyonunun ilerleyen aşamasından sonra artık oluklar daha geniş ve derin bir hal almaya başlarlar
oluklara göre daha büyük olarak yarıntılar oluşur ve bu erozyona yarıntı erozyonu denir
yarıntı erozyonu şekillerine göre 3 şekilde incelenir
akarsu yataklarının yarattığı erozyon, akarsular aktıkları yatakları derinlemesine ve genişlemesine aşındırırlar bu şekildeki erozyona "akarsu yataklarının yarattığı erozyon" denir
aşındırma akarsuyun debisine göre değişir
bu tip erozyonda materyalin taşınımı üç şekilde gerçekleşir
rüzgâr erozyonu
rüzgâr erozyonu sonucu verimli toprakların kaybı, buharlaşmanın hızlanmasıyla toprak emliliğinin azalması, bitki büyümesinin yavaşlaması, ulaşımın aksaması ve verimin düşmesi olumsuzluklarını ortaya çıkarmaktadır
taşınan kum ve verimsiz toprak, üretken tarım topraklarını kaplayarak, tarım yapılamaz hale getirmektedir
rüzgâr erozyonu en şiddetli olarak; bitki örtüsünün fakir, iklimin kurak olduğu iç ve doğu anadolu'da görülür
rüzgâr erozyonu bitki örtüsünün fazla olmadığı yerlerde çok etkilidir
rüzgâr erozyonu üç farklı şekilde meydana gelmektedir
bunlar,
hava akımı ile uçma, hava akımının etkisiyle çapları 0,1 mm den daha küçük olan toprak parçaları yüzeyden yükselerek rüzgarın etkisiyle harekete geçerler
bu şekilde yüzeyden yükselen toprak parçaları bulundukları yerlerden daha farklı bölgelere kadar uçarak toprağın taşınımına sebep olurlar
bu yolla taşınan toprak parçaları yüzlerce kilometre taşınabilirler
bu şekilde taşınımın önüne geçilebilmesindeki en önemli faktör bitki örtüsüdür
bitki örtüsü rüzgarın etkisini azaltacağı gibi toprak parçalarının çarparak uzaklaşmasınıda engeller
yüzeyde sürüklenme, rüzgârın etkisi ile harekete geçmiş ancak boyutları sebebiyle yüzeyden fazla yükselemeyen toprak parçacıkları yüzeyde sürüklenerek taşınırlar
bu şekilde taşınan toprakların çapları 0,5 mm ile 1mm arasındadır
sıçrama ile taşınan toprakların çarpması bu toprak parçalarının hızlarını arttırmasına neden olur
aynı zamanda çarpışan parçaların çapları küçülerek taşınımları kolaylaşır
sıçrama,toprağın bazı parçaları rüzgar etkisi ile yükselip rüzgâr doğrultusunda yükselmeye başlar
bu toprak parçaları hava akımıyla uçan parçalar kadar küçük değilse belirli bir yükseklikten sonra rüzgarın da etkisini yitirmesi ile yere doğru düşerler
bu şekilde sürekli sıçramalar ile toprak taşınımı olması durumunda buna sıçrama ile taşıma denilir
bu tipteki rüzgar erozyonuna maruz kalan toprak çapları 0,1 mm ile 0,5 mm arasındadır
özel erozyon çeşitleri
su, rüzgar ve benzeri aşındırıcı etmenlerin etkisinin yanı sıra özel koşullarda gerçekleşen erozyonlardır
bu erozyonların gerçekleşebilmesi için birden fazla koşulun mevcut olması beklenir
bu aşınım sonrasında üst kısımdaki sıkışmış toprağın durumunu korumasına karşılık toprağın altında tüneli andıran boşluk oluşur
bu şekilde oluşmuş erozyonlara tünel erozyonu adı verilir
bu erozyon tipinde rüzgarın etkisi önemlidir
rüzgâr etkisi ile tepelerde aşınım gerçekleşir
bu aşınım sonucunda sivrilmiş tepeler meydana gelir
tepelerin sivri görünümde olmasının temel sebebi tepeyi oluşturan kayaçtır
erozyona etki eden faktörler
erozyona etki eden faktörleri 5 grup altında toplayabiliriz
bunlar,iklim, topografya, toprak özellikleri, bitki örtüsü ve insan faktörü dür
insan faktörü dışındaki diğer dört faktör doğal erozyon faktörleri olarak tanımlanır
iklim
yağış, rüzgâr ve sıcaklık olarak etki eder
yağışın kinetik enerjisi aşındırmada en önemli etkendir
yağışın şekli yağmur, kar ve dolu olarak farklı etkiler yapar
bunlar içindeki en önemli etkisi olan yağmurdur
iklimin erozyona etkisi 4 şekilde incelenebilir
bunlar;
tır
yağış yoğunluğu, yağışlarda yoğunluk erozyona önemli ölçüde etkilidir
bu bağlamda yağış yoğunluğu birim zamanda düşen yağış miktarıdır
yağış yoğunluğu arttıkça toprağa düşen su miktarı artar ve toprağın infiltrasyon hızı daha çabuk azalır
toprakların infiltrasyon değerleri, toprağın işlenmiş veya işlenmemiş olmasına göre değişir
işlenmiş topraklarda doğal bitki örtüsü yok edilmiş olduğu için toprağın infiltrasyon gücü daha çabuk aşılır
eğer toprak yüzeyi korunmuşsa infiltrasyon uzun sürer
yağış yoğunluğunun etkisinin anlaşılması bir başka örenkede anlatılabilir
örneğin bir süngere suyun yavaşça boşaltılması durumunda sünger suyu kolaylıkla emebilecektir
böylelikle su dışarı sızamayacaktır
ancak aynı miktarda suyun süngerin üzerine birden dökülmesi halinde suyun bir kızmı sünger tarafından emilemeyecek ve akışa geçecektir
toprağın suyu içine geçirme kabiliyeti süngere göre deha yavaş olduğu hesap edilecek olursa yağış yoğunluğunun erozyona etkisi daha net anlaşılabilecektir
yağış süresi ve dağılımı, yağışın yoğunluğu kadar süresi ve dağılımıda erozyon için önemli bir etkendir
aynı yoğunlukta yağan iki yağıştan uzun süreli olan daha fala erozyon oluşumuna sebep olur
yağışın dağılımıda erozyon açısından önem taşır
yağış dağılımı bir yağış içinde olabildiği gibi mevsimlik ve yıllık dağılımlar şeklinde de erozyonu etkiler
bir yağış içerisinde dört faklı yağış dağılımı olabilir
bunlar tüm yağış boyunca aynı yoğunlukta devam eden yağışlar (düzgün yağış dağılımı), şiddetli başlayıp şiddetini kaybeden yağışlar(ileri yağış dağılımı), düşük şiddette başlayıp şiddetini arttıran ve sonra tekrar şiddeti düşen yağışlar (orta yağış dağılımı), düşük şiddetle başlayıp şiddetini sonuna kadar arttıran yağışlar (gecikmiş yağış dağılımı)dır
bunlardan en etkili olanı ileri yağış dağılımıdır
bir yıl içerisindeki yağış dağılımı ise,
olarak üçe ayrılır
rüzgârın etkisi, yağmur damlalarının toprak yüzeyine düşme hızı ve çarpma açısını etkiler
rüzgârlı havalarda meydana gelen yüzey akışlar üzerinde de etkisi vardır
örneğin havza çıkışına ters yönde esen rüzgar, yüzey akışın daha geç terk etmesini sağlar
tüm bunlar sonucunda aşınımı ve taşınımı arttırarak erozyonu etkiler
rüzgârın su erozyonuna etkisi kadar tek başınada erozyona etkisi vardır
sıcaklık, bitki örtüsünün ayrışma ve parçalanması olaylarına etki eder
sıcaklığın yüksek olduğu yerlerde organik maddeler hızla parçalanır
buna bağlı olarak agregatlaşma azalır
bitki örtüsü seyrelir
bunlar erozyonu arttıran faktörlerdir
sıcaklık yağış olmayan bölgelerde ise kuraklığa ve dolayısıyla rüzgar erozyonunun etkilerini arttırmasına neden olur
bu yüzden sıcaklık diğer faktörler ile etkileşim halinde bulunan bir etmendir
topografya
topografya erozyon üzerinde etkili olan faktörlerden birtanesidir
topografya su erozyonunu 6 şekilde etkiler
bunlar;
dir
eğim dikliği, yüzey akış sularının hızının artmasına sebep olarak aşınımı arttırır
yüzey akışının akışının miktarının fazla olması aşınan toprak miktarınıda arttırır
eğim uzunluğu, genel olarak eğim uzunluğu arttıkça aşınma ve taşınan toprak miktarıda artar
fakat bazı durumlarda yağış yoğunluğu ve toprak geçirgenliğine bağlı olarak farklılıklar görülebilir
düşük yoğunluklu yağışlarda ve geçirgenliği fazla olan topraklarda eğim uzunluğunun artması erozyonun azalmasına neden olabilir
mikro-relief (pürüzlülük), toprak yüzeyinin pürüzlü olması, su depolamasına neden olarak erozyon etkisini azaltır
eğim şekli, yeryüzünde dört farklı şekilde eğim şekli vardır bunlar düz,dış bükey,iç bükey ve dalgalı eğim şekilleridir
bu yüzey şekillerinden en fazla erozyona etki edeni ise dış bükey şekilleridir
havza büyüklüğü ve şekli, benzer iki özellikli iki havzaden büyük olanında daha fazla erozyon ortaya çıkar
havza büyüklüğünün yanında havza şeklide erozyon açısından önemlidir
büyüklükleri aynı fakat şekilleri, havza çıkış yerleri farklı olan iki havzadan birisinde yüzey akış suları daha kolay terkedebilecekken diğerinde terk edemeyebilir
daha geç terkedenin erozyon etkisi daha az olur
yöney, arazinin yönü dolaylı olarak sıcaklığı etkiler
kuzey yarım kürede kuzeye bakan yamaçlarda bitki örtüsü daha yoğun, organik madde birikimi daha fazladır
toprağın nem düzeyi yüksektir
güney yamaçlarda ise güneş ışınları daha dik geldiği için bunun tersi bir durum otaya çıkar
toprak özellikleri
toprak özellikleri fizikse özellikler ve kimyasal özellikleri olarak ikiye ayrılır
fiziksel özelliklerin etkisi
kimyasal özelliklerin etkisi
bitki örtüsü
organik maddede olduğu gibi toprak yüzeyindeki bitkide yağmur damlalarının çarpma etkisini azaltır
toprak yüzeyindeki kaymak tabakasının oluşumunu engeller
toprak içine daha çok su infiltre olur
yüzeydeki bitki örtüsünün çeşidi de toprak aşınımı üzerine etki eder
toprakları en fazla koruyan bitki örtüsünden en az koruyana doğru aşağıdaki gibi sıralanabilir;
bu sıralamada çapa bitkilerinin toprağı en az koruduğu görülmektedir
bu nedenle eğimli arazilerde çapa bitkisi tarımı yapılırken toprak ve su korunumu önlemlerine çok dikkat edilmesi gerekmektedir
insan faktörü
insan faktörü erozyonu etkileyen en önemli faktörlerdendir
çünkü insan faktörü, sadece erozyona sebep olmakla kalmayıp diğer etkili faktörlerinde değişmesine neden olarak dengenin bozularak erozyonun artmasına neden olabilir
insan faktörü,
gibi çeşitli nedenlerle erozyona etki etmektedir
erozyonu yavaşlatıcı önlemler
erozyonun miktarını azaltıp kabul edilebilir sınırlara çekebilmek, alınacak önlemlere bağlı olarak gerçekleştirilebilir
bunun için erozyonun cinsine göre önlemler alınmalıdır
meyilli arazilerde teraslama
erozyonun yavaşlatılması kapsamında meyilli arazilerde teras yapımı da önemli bir önlemdir
kanal terasları, sırt terasları ve seki terasları olmak üzere üçe ayrılan teraslar, suların beraberinde toprak parçalarını götrümesini engellemektedir
kanal terasları %4' ekadar eğim olan alanlarda başarı ile uygulanabilirken sırt terasları %2 dolayındaki alanlarda uygulanıldığında başarıya ulaşmıştır
sırt terasları ile kanal terasları arasındaki en önemli fark ise, sırt teraslarında su kaynklarının az olduğu bölgelerde toprak korunumunun yanı sıra su korunumunu da gerçekleştirebilmesidir
seki terasları ise meyil olarak %12'den fazla meyilli topraklarda kullanılmaktadır
bu teras tipi, yapılacak tarımsal faliyetlerde mekanizasyon kullanımına elverişli değildir
terasların işlevlerini sürdürebilmeleri için yoğun yağışlar sonucu hasar göremeleri engellenmelidir
bu nedenle teraslamadan sonra bu alanları çimlendirmek terasların yapılaını koruyabilmeleri açısından önemlidir
eğer teraslama yapılmış bölgede tarımsal bir faaliyet yapılıyorsa sürümler ya tahtavari yapılmalı ya da düz sürümde teras sırtlarına parelel sürüm tercih edilmelidir
</text></doc>
<docno>33062</docno>
<text>
kayaç
kayaç, çeşitli minerallerin veya mineral ve taş parçacıklarının bir araya gelmesinden ya da bir mineralin çok sayıda birikmesinden meydana gelen katı birikintilerdir
kayaç terimi eski türkçede "sahre", yeni türkçede "külte" ve yabancı dillerdeki rock, roche, gestein sözcükleri karşılığı kullanılmaktadır
"kayaçlar oluşumları sırasındaki doğal ortamı yansıtan bir çeşit belgelerdir
yer kabuğunun jeolojik gelişmesinin izleri bu çeşit kayaçlar üzerinde işlenmiştir
bu nedenle onlar, " yer tarihinin doğal belgeleri" sayılır."
kayaçlar, mineral yapılarına, kimyasal bileşenlerine, barındırdığı bileşenlerin dokularına ve oluşumuna neden olan etmenlere göre sınıflandırılmaktadır
bu belirleyiciler yardımıyla yapılan sınıflandırma, üç ana kayaç türünü içerir; bunlar magmatik kayaçlar, tortul ve başkalaşım kayaçlarıdır
bu sınıflandırmada daha çok parçacıkların büyüklükleri temel alınmıştır
bir kayacın başka bir kayaca dönüşümü, kayaç döngüsü adı verilen bir jeolojik modelle gösterilmektedir
kayaçlarla ilgilenen bilim dalına petrografi adı verilir
petrografi, jeoloji'nin temel dallarından biridir
magmatik kayaçlar
ergimiş halde bir silikat hamuru durumunda olan magmanın veya akkorun yer kabuğunun derinliklerinde veya yeryüzünde soğuyarak katılaşması sonucu meydana gelen kayaçlardır
bunlar genel karakterleri ile, kristallerden oluşmuş kütle halinde kayalardır
magmanın soğuması ve katılaşması derinlerde yavaş yavaş meydana geldiği zaman, tam kristalli "plütonik kayaçlar", soğuma ve katılaşma yeryüzünde veya yeryüzüne yakın derinliklerde hızlı veya çabuk oluştuğu takdirde, volkanik ve damar kayaçları meydana gelmektedir
iç volkanik (intrüzif) kayaçlar
yükselen magmanın yeryüzüne erişmeden kabuk içinde herhangi bir derinlikte yerleşmesi ve katılaşması ile oluşan kayalara denir
derin seviyelerde yerleşen ve katılaşan magmatik kütlelere "derinlik kayaları" da denir
bunlar genellikle iyi kristalleşmiş minerallerden oluşmuş kayaçlardır
mineraller kayaç türüne göre bir veya birkaç çeşit olabilirler
plütonik kayalar yer kabuğu içinde farklı biçimlerde bulunur ve buna göre adlandırılırlar
iç kuvvetlerin niteliği, yer kabuğunu oluşturan malzemenin özellikleri, yükselen magmanın akıcılığı, yoğunluğu ve hacmi bir sahadaki plütonik kütlelerin biçimini ve bulunuş tarzını belirleyen başlıca etkenlerdir
biçimleri ve bulunuş tarzları farklı olan ve bu nedenle ayrı isimlerle adlandırılan başlıca plütonik kütle türleri "batolit, lakolit, lapolit, filon(dayk), sill(tabaka filonları) ve volkan tıkaçları(nek)"dır
bunlardan alan ve hacim olarak en büyükleri olan ilk üçü genellikle "plüton" terimi ile açıklanırlar
plütonların oluşumuna yol açan magmatik olayların tümüne de "plütonizma" denir
dış volkanik kayaçlar (ekstrüzif) kayaçlar
magmanın yeryüzüne çıkarak, orada soğuması sonucunda meydana gelen katılaşım kayalarına ekstrüzif kayalar veya dar anlamda volkanik kayalar denir
bunlara "yüzey kayaçları"da denir; bunlar yarı kristalli, porfirik yapılıdır
kayaç, çoğu kez gözle görülebilen mineral fenokristalleri ve kristal olmayan, camsı bir hamurdan oluşmaktadır
örneğin; andezit, riyolit, bazalt vb
gibi
sedimanter (tortul) kayaçlar
kayaların oluşum bakımından farklı ikinci takımını sedimanter (tortul) kayalar veya öteki adıyla "sedimentitler" meydana getirir
eskiden var olan kayaların akarsular, buzullar, rüzgarlar, dalgalar gibi dış etkenler tarafından aşındırılarak sürüklenen kırıntılarının ve diğer çözülme ürünlerinin, ya da kimyasal yolla yerinde meydana gelen maddelerin normal basınç ve sıcaklık altında su üstünde veya su altındaki ortamlarda birikmesiyle "sedimentler" (çökeller) oluşur
sedimentler zamanla çeşitli değişikliklere uğrarlar
yığılan maddelerin ağırlığı altında sıkışırlar, içerdikleri su dışarı atılır, gözenekleri azalır ve hacimleri küçülür; kendi içlerinde meydana gelen kimyasal olaylarla yeni mineraller oluşabilir; taneler ve kırıntılar arasında bir çimento meydana gelir
bütün bu süreçlerin sonucunda sedimentler pekleşerek taşlaşır ve tortul kaya haline dönüşür
yüzbinlerce, hatta belki milyonlarca yılı kapsayan ve sedimentlerin tortul kaya haline gelmesine yol açan bütün bu süreçlerin tümüne "diajenez" denir
bu kayaçlar kimyasal, fiziksel (kırıntılı) ve organik tortullar olmak üzere üçe ayrılır gibi 
kimyasal tortullar, suların içindeki eriyik maddelerin çökmesi ile oluşmuş olup kireç taşı, traverten, jips ve kaya tuzu gibi örnekler barındırır
bu tortullar, dünya'daki tüm tortulların %65'ini kapsar
fiziksel tortullar, kayaçların parçalanması ile oluşan kırıntılı malzemelerin oluşturduğu kayaçlar olup, konglomera, kum taşı ve kil taşı gibi örnekleri içinde bulundurur
bu tortullar, tüm tortulların %20-25'ini kapsar
son olarak organik tortullar, bitki ve hayvan kalıntılarının birikmesi sonucunda oluşan kayaçlar olup, petrol, kömür gibi örnekler barındırır
bu tip tortullar, tüm tortullar içinde %10-15 kısmını kapsar
tüm tortul kayaçlar dünya'nın yüzeyinde veya yüzeyine yakın tabakalarında oluşur
fiziksel tortul kayaçlar
çeşitli büyüklüklerde taş ve mineral parçalarının karalarda ve denizlerdeki tortullaşma havzalarında çökelmeleri ile meydana gelen taneli- parçacıklı kayaçlar dır
değişik boyuttaki tanelerin bir çimento-maddesi ile birleşmeleri, birbirine kenetlenmeleri sonucu katı ve sıkı halde bulunan "çimentolu tortul kayaçlar" oluşur
örneğin; kumtaşı, konglomera, gibi
taneleri birbirine bağlayacak, birleştirecek bir madde bulunmadığı hallerde, taneler serbest kalır ve "çimentosuz tortul kayaçlar" meydana gelir
örneğin; kum, çakıl, kil gibi
kırıntılı tortul kayaçların sınıflandırılması ve adlandırılması tanelerin boyutlarına, türlerine, biçimlerine, yuvarlak ve boylanma derecelerine, homojen ve heterojen oluşlarına ve çimento maddesinin bileşimine göre yapılır
organik tortul kayaçlar
foraminiferler, radyolaryalar, algler, süngerler ve mercanlar gibi kabuklu organizmaların kalıntılarından voluşan kayaçlar dır
organizmaların katı kısımları burada taşlaşmış, fosil haline gelmişlerdir
organik tortul kayaçların sınıflaması ve adlandırılması eskiden beri organizmaların kavkılarını ve iskeletlerini oluşturan başlıca maddelerin kimyasal bileşimlerine göre yapılmaktadır; örneğin, kireçli, silisli, bitümlü, fosfatlı vb
gibi
kimyasal tortul kayaçlar
doygun eriyiklerin çökelmesi ve tuzlu suların buharlaşması sonucu meydana gelen tortulardır
mağaralardaki dikit ve sarkıtlar, deniz kıyılarındaki kireçli ve demirli olitler, kapalı göl kenarlarındaki tuz birikintileri ve kaynaklar etrafındaki taşlaşmalar (travertenler) kimyasal tortulların başlıca örnekleridir
metamorfik (başkalaşım) kayaçlar
tortul veya magmatik diğer kayaçların sıcaklık, basınç, gerilme ve kimyasal aktivitesi olan sıvılar etkisi ile değişmeleri, başkalaşmaları sonucu meydana gelirler
genelllikle kristallerden oluşmuş, paralel yapılı kayaçlar dır
bunlara "kristalin şistler" de denir
metamorfizma: yer kabuğunun derinliklerinde hüküm süren değişik fiziksel ve kimyasal şartların etkisi ile kayaçlardan katı halde meydana gelen mineral değişikliği veya mineral transformasyonu olayıdır
mineraller belirli bir sıcaklık ve basınç altında duraylı durumda bulunurlar
her mineralin kendine öz bir duraylılık sıcaklığı ve basıncı vardır
eğer sıcaklık ve basınç değerinde bir artma, bir değişme olursa, mineral de de değişme başlar, mineral aynı kimyasal bileşimde başka bir duraylı minarele dönüşür, böylece bir mineral transformasyonu olur
metamorfizmanın aslı da budur
metamorfizma olayı büyük ve sıcak bir magma kütlesinin çevresinde meydana geldiği zaman "kontakt veya termal metamorfizmadan"; büyük bir fay veya bindirme düzlemi kenarında oluştuğu takdirde "dislokasyon veya kataklastik metamorfizmadan" söz edilmektedir; jeosenklinallerde (dalma-batma zonlarında) dağ oluşum hareketleri (orojenez) ile birlikte meydana gelen metamorfizmaya "rejiyonal termo- dinamo metamorfizma"; dip kısımlarının yavaş yavaş çökmesi ile on binlerce metre kalınlıkta tortuların (sedimentlerin) biriktiği okyanus havzalarında gelişen metamorfizmaya da "çökme veya gömülme metamorfizması" denilir
metamorfik kayaçların başlıca özelliği, bunların birbirine paralel düzlemler boyunca ve kolaylıkla yaprak yaprak veya dilim dilim ayrılmaları, bölünmeleridir
bu üç ana kayaç türü — magmatik, tortul ve başkalaşım — daha birçok alt dala ayrılır
yine de bu ilintili kayaçlar arasında sert ve sıkı sınırlar yoktur
bileşenlerinde yer alan minerallerdeki boyutların artıp azalması, bir kayacı başka bir kayaç hâline getirebilmektedir
bu nedenle, belli özellikler için hazırlanan dereceler için hazırlanan tanımlamalar sayesinde herhangi bir kayaca isimler verilebilmektedir
birde bazı kayaçlar elmas yapımında kullanılır
toplumdaki etkisi
kayaçlar, insanoğlu için kültürel ve teknolojik anlamda büyük bir etkiye sahiptir
homo sapiens ve diğer insansılar tarafından iki milyon yıldan beri kullanılan kayaçlar, insanlar için teknolojinin temel ögelerinden biridir
taşların madenlerden çıkartılarak çeşitli amaçlar için kullanılması, en eski teknolojik ilerlemelerden biridir
ancak bu süreç çeşitli yerlerde farklı madenlerin ve taşların bulunması nedeniyle farklı zamanlarda ilerleme gösterdi
tarih öncesi devirler arasında taş çağı, bronz çağı ve demir çağı gibi çağlar yer almaktadır
her ne kadar taş çağı görünürde tüm dünya medeniyetleri üzerinde sona erdiyse de, birçok kayacın, binaların ve altyapıların inşasında kullanılmasına devam edilmiştir
kayaçlar bu anlamda kullanıldığında kesme taş adıyla anılır
</text></doc>
<docno>211830</docno>
<text>
binik akarsu
binik akarsu veya superimpose bir ırmak oluşumudur
irmaklar yerçekimine bağlı olarak yamaç aşağı akarlar bu yüzden de güzergahları önceden var olan topografya tarafından belirlenir
yine de bir kısmı ırmakların ilk bakışta, bu temel uymadıkları görülür
örnek olarak abd’nin doğusunda bulunan delaware, potomac irmağı ve susquehanna nehirlerinin vadileri güzergahları üzerinde yer alan sırtları doğrudan keserler
montana’daki madison nehri geniş bir vadinin içinden kuzeye doğru menderes yapar ve daha sonra, nehrin menderesini sürdürdüğü vadiye sağlam kayaçlardan oluşmuş dar bir kanyonu keserek girer
bu örneklerin tamamı binik akarsulardır
üst üste binmenin nasıl olduğunu kavramak için bu ırmakların jeolojik geçmişlerinin bilinmesi gerekir
madison nehri örneğinde nehrin daha yüksek bir yüzeyde akmasını, bir zamanlar çökel kayaçlarla doldurulmuş olan bugünkü vadiler sağlarlar
nehrin aşağı doğru aşındırdığında, önceden oluşmuş daha dayanıklı kayaç kütlesinin üzerine doğrudan gelmekte ve güzergahını değiştirmek yerine kendine su gediği denilen dar, dik duvarlı bir kanyon kazar
üstüste binme olayı delaware, potomac ve susquehanna nehirlerinin su gedikleri içinden akmasını da açıklar
mezozoik zamanda apalaş dağları bölgesi genellikle doğu yönünde akan sayısız akarsu tarafından aşındırılarak çökellerle kapalı düz bir alan haline gelmiştir
senozoik zamanda da bölgesel yükselme başlamış ve yükselme nedeniyle bu akarsular vadilerini aşağı doğru kazımaya başlamış ve doğrudan dirençli katmanlar üzerine gelerek su gediklerini meydana getirmişlerdir
kaynaklar
1
dirik, k., 2006, hacettepe üniversitesi akarsular ve jenetik sınıflandırılması ders notları, 3-4
2
monroe, james s.- wicander r.,2005, fiziksel jeoloji, 462 -463
3
huggett, richard j.,2007, fundamentals of geomorphology, 222
</text></doc>
<docno>45835</docno>
<text>
tortul kayaçlar
üç ana kayaç türünden ("tortul kayaçlar", magmatik kayaçlar, metomorfik kayaçlar ya da başkalaşım kayaçları) biri olan tortul kayaçlar, yeryüzünde çok görülen kayaçlardır ve dünya'nın yüzeyinin yaklaşık yüzde 75'ini yerkabuğunun ise yaklaşık yüzde 8'ini kaplarlar
bunlar genellikle tabakalı olarak bulunurlar ve içerlerinde organizma kalıntıları (fosil) bulundururlar
sarkıt ve dikitler bu kayaçların oluşturduğu jeolojik yapılara örnek olabilirler
tortul kayaçların büyük bir kısmı dış etmenler tarafından yeryüzünün aşındırılmasıyla meydana gelen çeşitli büyüklükteki unsurların taşınarak çukur sahalara (göl, deniz ve okyanus tabanları gibi) biriktirilmesi sonucu oluşmuşlardır
bu olaya genel anlamda tortullaşma denir
biriken unsurlar önceleri boşluklu gevşek bir yapıya sahiptirler
fakat zamanla sıkışıp sertleşirler
bir birikme sahasında, sonradan biriken unsurlar öncekiler üzerinde birikerek ağırlıkları vasıtasıyla basınç yaparlar
bu basınç sonucu unsurlar, aralarındaki boşlukların küçülmesi ve büyük ölçüde ortadan kalkmasıyla sıkışır ve sertleşirler
tortul depoların veya kayaçların oluştukları ortamlar yerden yere farklılık gösterirler
tortul kayaçlar dört değişik şekilde oluşabilirler:
tortul kayaçların oluşmasında dört önemli süreç vardır
bunlar erozyon, taşınma, birikme ve sıkışmadır
oluşumları
yeryüzünde yüzeylenmiş magmatik kayaçlar, iklim olayları ve çeşitli dış etkenlerlerle (akarsu, sel suları, rüzgarlar vb.)
karşılaştıklarında zamanla parçalanarak çözülürler
bu şekilde dağılan küçük parçalar yine çeşitli dış etkenlerle taşınarak çukur olan göl ve deniz sahalarında birikir ve buralarda sıkışmaya uğrarlar
bu şekilde tortullanıp sıkışan küçük parçalar tortul kayaçları oluştururlar
sınıflandırılmaları
kimyasal tortullar
kimyasal yoldan çözünmeye uğrayan kayalardan geçen sular bünyelerine çözünmüş hâlde çeşitli klorür, sülfat ve bikorbonatlar taşır
bu maddeler, özellikle sığ göi ortamında suyun buharlaşması ile çökelir
bu çökelme sonucunda kimyasal tortul kayalar oluşur
örneğin, sularda çözünmüş hâlde taşınan bikarbonatlar, suların buharlaştığı ortamlarda traverten ya da kalker tüfü hâlinde birikir
mağaralarda tavandan sızan kireçli suların buharlaşması ile sarkıt, tabana damladıktan sonra buharlaşması sonucu dikit, yayıldıkları sahalarda buharlaşması ile travertenler oluşur
aynı şekilde çözünmüş hâlde silis taşıyan suyun buharlaşması ile çakmaktaşı, sileks, japs ve gayzeritler meydana gelir
sıcak iklim şartlarında kapalı olan havzalarda tuzlu ve alkali maddelerin birikmesi sonucu çoğunlukla kimyasal tortul kayalar oluşur
böyle havzalarda buharlaşma ile birlikte önce jips, daha sonra anhidrit ve kaya tuzu teşekkül eder
deniz ve okyanus havzalarında yüzer hâlde bulunan kireçlerin, suda çözünmüş hâlde bulunan kireçle birlikte çökelmesi sonucu çeşitli karbonatlı yani kireçli çökeller (çamurlar) hasıl olur
ancak, çökelme esnasında ortamda bulunan magnezyum, silis, demir gibi maddeler de çamurlara karışır
dağ oluşumu (orojenez) sırasında bu çökellerin sıkışması ve taşlaşması ile bilhassa dağ kuşaklarında görülen binlerce metre kalınlığında kireçtaşı, dolomit ve dolomitik kireçtaşı, silisli kaya grupları bulunur
ayrıca bu oluşum esnasında bunların içerisinde bulunan organik kalıntılar da taşlaşır
fiziksel tortullar
kayaçların parçalanması ile oluşan kırıntılı malzemelerin oluşturduğu kayaçlardır.başlıcaları:konglomera,kum taşı ve kil taşıdır
organik tortullar
bitki ya da hayvan kalıntılarının belli ortamlarda birikmesi ve zamanla taşlaşması sonucu oluşur
organik tortul taşların en tanınmış örnekleri mercan kalkeri, tebeşir ve kömürdür
mercan kalkeri
mercan iskeletlerinden oluşan organik bir taştır
temiz, sıcak ve derinliğin az olduğu denizlerde bulunur
ada kenarlarında topluluk oluşturanlara atol denir
kıyı yakınlarında olanlar ise, mercan resifleridir
tebeşir
derin deniz canlıları olan tek hücreli globugerina (globijerina)’ların birikimi sonucu oluşur
saf, yumuşak, kolay dağılabilen bir kalkerdir
gözenekli olduğu için suyu kolay geçirir
kömür
bitkiler öldükten sonra bakteriler etkisiyle değişime uğrar
eğer su altında kalarak değişime uğrarsa, c (karbon) miktarı artarak kömürleşme başlar
c miktarı % 60 ise turba, c miktarı % 70 ise linyit, c miktarı % 80 – 90 ise taş kömürü, c miktarı % 94 ise antrasit adını alır
</text></doc>
<docno>204915</docno>
<text>
mısır coğrafyası
mısır, afrika'nın kuzeydoğu ucunda kıyı ülkesi
kabaca bir dikdörtgeni andıran 1.001.450 km²'lik bir alanı kaplar
kuzeyden güneye yaklaşık 1.055 km boyunca uzanır; doğu-batı doğrultusunda en geniş kesimini oluşturan güney sınırında genişliği 1.250 km'ye ulaşır
doğuda filistin ulusal yönetimi'ne bağlı (fiilen hamas) gazze şeridi, israil, akabe körfezi ve kızıldeniz, güneyde sudan, batıda libya, kuzeyde de akdeniz'le çevrilidir
kıyılarının toplam uzunluğu 2.555 km'yi bulur
yüzey şekilleri
mısır topografyasının egemen öğresini oluşturan nil nehri, kuzeye doğru boydan boya geçtiği ülkeyi büyüklük bakımından birbirinden farklı, son derece kıraç iki bölgeye ayırır
daha geniş bir alanı kaplayan ve libya sınırına kadar uzanan batı çölü (es-sahraü'l-garbiye) alçak bir plato görünümündedir
mevsimlik akarsu yataklarının bile bulunmadığı bu bölge aşırı kuraklığıyla ayırt edilir
kireçtaşı ve kumtaşı oluşumlu doğu çölü (es-sahraü'l-şarkiye) ise güneydoğuda engebeli dağlarla kuşatılmış ve vadilerle parçalanmış bir yapı gösterir
bölgenin kuzeydoğusundaki sina yarımadası da benzer özellikle taşır
mısır genellikle sanıldığı gibi bütünüyle düz değildir
dağlık alanlar batı çölünün güneybatı ucunu, kızıldeniz boyunca uzanan kıyı şeridini ve sina'nın güneyini engebelendirir
güneybatıdaki yükseltiler mısır toprakları dışındaki uveyna dağ kütlesinin bir parçasıdır
itbay olarak bilinen, kızıldeniz'e koşut dağlık alanda başta şaibü'l-bena dağı (2.187 m) olmak üzere bir dizi doruk yükselir
sina'nın güneyindeki dağların testere ağzını andıran sırtları çeşitli yerlerde 2.400 m'yi aşar
ülkenin en yüksek noktası katrina dağı (2.642 m) buradadır
denize bakan kıyılar nil deltası dışında çöllük alanlar ya da dağlarla kuşatılmıştır
dar kıyı ovası yalnızca birkaç yerde 50 km kadar içeriye sokulur
akarsular ve toprak dokusu
mısır toprakları içinde önemli bir kol almayan nil nehri, genellikle 8-16 km genişliğinde, düz tabanlı ve dik uçurumlarla çevrili bir vadide akar
kahire'yi geçtikten sonra bir yelpaze biçiminde açılarak yaklaşık 160 km uzunluğunda ve 240 km genişliğinde büyük bir delta oluşturur
geçmişte delta alanında yedi kola ayrılmasına karşın, günümüzde suların büyük bölümünü dimyat (doğu) ve reşid (batı) kolları aracılığıyla akdeniz'e boşaltır
yaygın kanal sistemi genelde düz olan delta alanını bir ağ gibi sarar
nil dışında yıl boyunca akan yüzey suları sina'nın güneyindeki dağlardan doğan az sayıda akarsuyla sınırlıdır
yağış mevsiminde süveyş ve akabe körfezleriyle kızıldeniz'e bazı sel akıntıları dökülür
akarsulardan yoksun çöl alanlarında yeraltı su kaynaklarından yararlanılır
mısır çöl alanları genellikle güneyde kumtaşı, orta ve kuzeyde ise kireçtaşı katmanlarıyla kaplıdır
dağlık alanlarda yaşlı korkayaçlara ve başkalaşım kayaçlarına rastlanır
nil'in taşıdığı millerle oluşmuş verimli tortul katmanların kalınlığı deltanın kuzeyinde 10 m'ye yaklaşır
yüksek kil içeriği bu toprakların işlenmesini bir ölçüde güçleştirir
sodyum karbonat yoğunlaşması da bazen verimsiz alkali toprakların oluşmasına yol açar
iklim
mısır, kuzey afrika çöl iklimi kuşağı içinde yer alır
bu nedenle iklim koşulları yıl boyunca süren güneşli hava, mevsimlik ve günlük sıcaklık farklılaşması ve düşük yağış miktarıyla belirlenir
çöl alanlarında mart-haziran arasında esen hamsin adlı rüzgar yoğun kum fırtınalarına yol açar
hamsin fırtınalarını görece serin bir hava izler
yıl içinde iki temel mevsim görülür
ilık ve yumuşak kışlar kasımdan marta, sıcak yazlar ise mayıstan eylüle değin sürer
ocak ayı ortalama sıcaklığı iskenderiye'de 9°c-18°c, asvan'da 9°c-23°c arasında değişir
temmmuz gündüz sıcaklığı kahire'de 33°c'ye, asvan'da 41°c'ye ulaşır
nemlilik oranı kuzeyden güneye doğru belirgin biçimde azalır
genellikle kışın düşen yağışlar ülke düzeyinde büyük farklılıklar gösterir
iskenderiye'de 175 mm'yi bulan yıllık yağış miktarı, kahire'de 25 mm'ye, asvan'da 2,5 mm'ye kadar iner
kızıldeniz kıyı ovası hemen hiç yağış almaz
sina'nın kuzeyinde yıllık yağış miktarı 125 mm dolayındadır
bitki örtüsü
yetersiz yağışa karşın, mısır'ın oldukça zengin ve değişken bir bitki örtüsü vardır
doğu çölünün yağış alan kesimlerinde ılgın, akasya, marh (ince dallı ve yapraksız bir ağaç), çeşitli dikenli çalılar, küçük etli bitkiler ve kokulu otlar yetişir
nil ile sulama kanalları bölgesinde yetişen su bitkileri arasında nilüfer, bambu, alfa ve çeşitli sazlar sayılabilir
papirüse ise günümüzde yalnızca botanik bahçelerinde rastlanır
nil vadisi ve nil deltasının yanı sıra vahalarda da çeşitli palmiye türleri bulunur
ülkenin tek yerel iğneyapraklı ağaç türü fenike ardıcıdır
19. yüzyılda dışarıdan getirilen casuarina (demirağacı) en önemli kereste kaynağıdır
ülke koşullarına uyum sağlayan öteki yabancı ağaç türleri jakaranda, poinciana ve lebbek'tir
hayvan varlığı
mısır'ın eski zengin hayvan varlığı büyük ölçüde azalmıştır
geçmişte yaygın olan timsahlara günümüzde yalnızca asvan barajı'nın güneyinde rastlanır
en büyük yabani hayvan batı çölünün güney kesiminde yaşayan dağ koyunudur
öteki çöl hayvanlarının başında ceylan, çöl tilkisi, dağ keçisi, mısır tavşanı ve araptavşanı gelir
başlıca etçil memeli türleri yabani kedi ve kuyruksüren; yılan türleri ise engerek, mısır kobrası ve benekli yılanı kapsar
mısır'da değişik türlerden çok sayıda yerli ve göçmen kuş yaşar
en yaygın yerli kuşlar leş kargası ve kara çaylaktır
yırtıcı kuşlar arasında doğan, kerkenez, kara kuş ve kaya kartalı sayılabilir
nil nehrinde başta nil levreği olmak üzere birçok balık türü bulunur
delta bölgesindeki göllerde ise kefali andıran bir çeşit tatlı su balığıdır
</text></doc>