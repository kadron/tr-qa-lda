<docno>140588</docno>
<text>
aktutan, gümüşhane
aktutan, gümüşhane ilinin merkez ilçesine bağlı bir köydür
aktutan köyü'nün, giretli, hacılı, temürlü (bahçeli), istoforlu (esentepe), toramanlı, tarazallı, ortamahalle, bektaşlı, muzgullu, cücüklü, alamanlı, cabri ve tefil adında 13 mahalle bulunmaktadır
köyün cücüklü mahallesi farklı bir öneme sahip olup yetiştirdiği kültürlü insanları sayesinde memleketin eğitimine büyük katkıda bulunmuştur.çok sayıda bürokrata sahiptir.diğer mahallelerinde gelişmesinde önemli paya sahiptir
tarihçe
köyün eski adı olan hayekse muhtemelen " hak aksa" veya " hakkesen" sözcüklerinden birinin bozulmuş şeklidir.nitekim köyün aşağı mahallelerindeki orman içinden geçen ve "yolcu yolu" denilen genişçe patikanın eski bir kervan yolu olması son derece muhtemeldir
yine yukarı mahallelerden birinin adı olan "alamanlı" ismi de kervanlardan "hak kesen" birinin varlığına dair eski hikayeyi doğruluyor görünür
zira öz be öz türkçe bir kelime olan "alaman" eski türkçede "yol kesen, haydut" gibi anlamlara gelir
bu aynı zamanda köyün çok eski bir türk yerleşimi olduğunun da göstergesidir
kültür
köyün gelenek, görenek ve yemekleri yalancı sarma(patates ve bulgur et suyuyla yogrularak beyaz lahanayla sarılır güveçde .tuzlu etle pişirilir)kuru erişte,kavut haşili(sütnen yenir)un çorbası(dırma,ovmaç).köy nüfusunun okuma yazma oranı oldukça yüksektir
nüfusun çoğunluğu gümüşhane kent merkezinde ikamet etmekle birlikte, il dışına göç oranı da kentin diğer köylerinde olduğu gibi fazladır
köyün en ünlü sıması cumhuriyet yıllarının çevrede tanınan müftülük teklifi alan belediye eskı başkan yardımcısı ömer salantur'un büyük dedesi ömer efendi ,bayındırlık ve iskan bakanı faruk nafiz özak'ın anne tarafından akrabaları bulunmaktadır
yine tanınmış gazetecilerden sefa salantur (akşam), tekin atay da(hürriyet) bu köyden yetişmiştir
gümüşhane'deki pek çok kamu kurum ve kuruluşunun yetkilileri de aktutanlıdır
coğrafya
gümüşhane merkezine 17 km uzaklıktadır
iklim
köyün iklimi, karadeniz iklimi etki alanı içerisindedir
ekonomi
köyün ekonomisi tarım ve hayvancılığa dayalıdır
altyapı bilgileri
köyde, ilköğretim okulu vardır ancak kullanılamamaktadır
köyün içme suyu şebekesi ve kanalizasyon şebekesi vardır.gümüşhane ve çevresindeki köylerde ilk kanalizasyona sahip olan köydür
ptt şubesi yoktur ancak ptt acentesi vardır
sağlık ocağı ve sağlık evi yoktur
köye ulaşımı sağlayan yol asfalt olup köyde elektrik teknik eleman bolsayıda vardır fakat kimse taşın üstüne taş koymak isemezve sabit telefon vardır
köy bir vadi boyunca uzamakta olup 13 mahalleden ibarettir vadi boyunca bağ ve bahçeler içerisinde uzayıp giden köyün kuzeyi meşe yaban kavagı ve çam ağaçları ile örtülü olup güneyi ve doğusu kırsaldır ömer efendi mahallesinin üst kısımlarıda altın madeni aramaları ve sondajları yapılmaktadır köy gümüşhane nin en büyük yüz ölçümüne sahip köylerinden biri olup 2 adat yaylası bulanmaktadır büyük yayla ve avaca yaylası geçmiş yıllarda hayvancılığın büyük ekonomik yarar sağladığı zamanlarda yaylaya çıkılır hıdırnebi şenlikleri yapılırdı ki bu şenlikler belki de karadeniz bölgesinde kadirga yayla şenliklerinden sonra yapılan ilk yayla şenlikleri idi avaca yaylasına yakın il ve ilçelerden atları ile gelip yaylada at yarıştırırlardı yer içer eğlenilirdi köyde 70 yıllarda 2500 küçük baş 1000 yakın büyük baş hayvan yetiştirilirdi köy yakın zamana kadar ekseriyetla kendi kendine yetebilen nadir köylerden biriydi o günkü ekonomik şartlarda şimdi köy yazdan yaza sakinlerinin uğradığı yazlık safiye yerine dönüşmüştür bitmekte olan gümüşhane ye özgü sarı ve kara göbek olarak bilinen elmanın diğer köylerde neslinin kesilmiş olması hasebiyle köyümüzde kalan 15-20 kök bu elmanın neslin kurtarılmasını özellikle tarım ve köy işleri müdürlüğünden rica ediyoruz köy sakinlerinin büyük bölümü şehir merkezinde olmakla beraber türkiyenin çeşitli yerlerine göç edenlerde bulunmaktadır okuma yazma oranı oldukça yüksektir ancak gümüşhane de sosoyal dayanışmayı köy sakinleri arasında sağlamak için sosyal dayanışma ve kültürel bir dernek kurmaları gerekmektedir inşaallah bunuda gerçekleştirirler
</text></doc>
<docno>85157</docno>
<text>
eşme, uşak
eşme, uşak ilinin 62 km güneybatısında yer alan uşak ilinin genel nüfusu bakımından banaz'dan sonra en büyük ilçesidir
tarihçe
tarihin ilk çağlarından beri değişik milletlere merkez olan eşme'nin ilk sakinlerinin eşmeli aşiretinden olduğu rivayet edilmektedir
eşme adının kullanılmasının nedenleri arasında; bugünkü ilçe halkının eşmeli aşiretinden olmasıdır
eşme ilçesi köylülerinin eşme adı, bu addaki yörük aşiret adlarından kalmadır
bugün, eşme’deki en büyük aşiret horasan’dan gelme oldukları bilinen kargılı, kaşeli ve çıkılı dır
şanlı urfa dan gelen karakeçili yörük aşireti de eşme'ye yerleşmişlerdir
konar-göçer / yaylakçı-kışlakçı hayatı yaşanmış ve bu durum, yer yer günümüze kadar süregelmiştir.ayrıca, antalya teke bölgesinden gelen sarı keçili yörükleri de eşmeyi oluşturan yörük boylarındandır
eşme ilçesi yörüklerden müteşekkildir
yörükler genelde oğuzların boz ok ve üçok kollarından olup türk'türler
eşme adı sulak yer anlamındadır
su kaynaklarının olduğu yer anlamı da taşır
osmanlı döneminde denizli ilinin mutasarrıflık olması ile birlikte güre,inay, sirge nahiyeleri ile birleştirilerek eşme kazası adı ile denizli'ye bağlanmıştır
(1865)daha sonra manisa iline bağlanmıştır
3 eylül 1922'de yunan işgalinden kurtarılmıştır
ilçe merkezi 1934 yılında ulaşım durumu göz önünde bulundurularak takmak'tan eşmeye taşınmıştır
1953 yılında uşak kazasının il olması ile birlikte uşak'a bağlanmıştır
coğrafi özellikler
eşme iç anadoluyu ege bölgesine bağlayan geçit yolu üzerinde omur baba, kab aş-macar ,güney ören ,ağabey,emirli ve kemer dağının eteklerinde kurulmuş bulunmaktadır
kuzeye düşen köylerin bir kısmı gediz vadisinde olan ilçe kuzey doğusunda uşak , doğusunda ulubey,batısında alaşehir ve sarıgöl, kuzeyinde kula ve selendi , güneyinde güney ilçeleri ile çevrilmiştir
1362 km2 yüz ölçümüne sahiptir
nüfus
eşme nüfusu 2012 yılına göre 36,073'dır
bunun 14,229'u ilçe merkezinde 21,844'si ise köy beldelerde yaşamaktadır
idari yapı
yeleğen,ahmetler ve güllü olmak üzere 3 kasabası ve 59 köyü vardır
ulaşım
eşme uşak’a 62 km , izmir'e 184 km , kula’ya 43 km , güney'e 41 km , alaşehir'e 54 km uzaklıktadır
eşme'nin ulaşımda en büyük artısı uşak-izmir demir yolu hattı üzerinde olmasıdır
buna ek olarak 2012 yılında hizmete açılan izmir-konya demir yolu hattı da ilçemizden geçmektedir
ayrıca 2017 yılında hizmete girecek olan ankara-izmir hızlı tren hattı ilçemizden geçecek olup altyapı çalışmalarına başlanmıştır
ayrıca izmir-ankara paralı 70m genişliğindeki yol da ilçenin 15 km kuzeyinden çaykışla-karabacaklı-akçaköy-omurca köyleri istikametinden geçecektir
ekonomi
ilçe ekonomisi çiftçilik, hayvancılık,sanayi ve dokumacılığa dayalıdır
tarım ürünleri arasında tütüncülük en yaygın üretilen üründür
tütün yetiştirmede, kadınların destek ve çalışmaları küçümsenemez
son yıllarda kendini yenileyip geliştiren tavukçuluk, küçük ve büyük baş hayvancılığı ve beraberinde üretimi artan süt ürünleri diğer önemli bir gelir kolunu oluşturur
ayrıca; halkın yaklaşık olarak yarıya yakın bir bölümü, yurt dışında (özellikle almanya’da) çalışmakta olup bununda ilçeye yaz aylarında katkısı büyüktür
özgün desenleri ve kalitesiyle adına festivaller düzenletip dünyaya açılım kapısı olan kilimciliğinin de halkın gelirine katkısı önemlidir
bunların yanında kekik, konserve ürünü salatalık üretimi gelişmektedir
eğitim
eşme ilçesinde uşak üniversitesi’ne bağlı, eşme meslek yüksek okulu bulunmaktadır
iklim
ilçede akdeniz ikliminden karasal iklime geçiş özelliği gösteren bir iklim egemendir.kar yağışının büyük bir kısmının kış aylarında gerçekleştiği ilçede yazları sıcak ve kurak geçer
ilçedeki yıllık ortalama yağış metre kareye 241.8 /kg dır
yağışların aylara ve mevsimlere göre dağılımı düzensizdir
</text></doc>
<docno>215296</docno>
<text>
romanya
romanya (rumence: ) veya resmî adıyla romanya cumhuriyeti, orta avrupa'nın güney doğusunda, balkan yarımadası'nın kuzeyinde bulunan bir ülke
ülke kuzeyde ve kuzeydoğuda ukrayna, kuzeydoğuda moldova, kuzeybatıda macaristan, güneybatıda sırbistan, güneyde bulgaristan ile komşudur
ayrıca ülkenin doğuda karadeniz'e kıyısı vardır
avrupa birliği üyesi olan ülke birlik ülkeleri içinde 7. büyük yüz ölçümü, 9. büyük nüfusa sahiptir
ülkenin başkenti ve en büyük kenti konumundaki bükreş, 2,2 milyon nüfusu ile avrupa birliği'nin en büyük 6. kentidir
erdel bölgesinin büyük kentlerinden sibiu, 2007 avrupa kültür başkenti seçilmiştir
romanya, avrupa birliği, frankofon, latin birliği, avrupa güvenlik ve işbirliği teşkilatı, kuzey atlantik antlaşması örgütü gibi uluslararası kuruluşlara üyedir
etimoloji
ülke adı olan romanya, latince "romanus" (roman)'dan gelir
rumenler adları hakkında şunları söylemiştir; adları romanus'un (rumence: român/rumân) 16. yüzyılda erdel, moldova ve eflak'ı gezen italyan hümanistleri de içine alan bir grup yazar tarafından işaret edilen bir türevidir
tarihi
romanya avrupa'nın en eski insan fosillerinin keşfedildiği ülkedir
2002 yılında romanya'nın batısındaki bir mağarada keşfedilen ("kemikli mağara" rumence: "peştera cu oase") bu fosillerin 42.000 yıl öncesine ait olduğu tahmin edilmektedir
romanya topraklarında kurulan ilk devlet trakların kurduğu daçya krallığıdır
bu devlet 101-107 yılları arasında roma imparatoru trajan'ın orduları tarafından işgal edilerek roma imparatorluğu'nun bir eyaleti haline geldiler
roma imparatorluğu'nun çökmesinden sonra bu topraklar gotlar, hunlar, avarlar, slavların istilasına uğradı
9.-11. yüzyıllar arasında birinci bulgar devleti'nin bir parçası haline geldi
bu dönemi macar, peçenek, kuman ve tatar istilaları izledi
rumenler tarihte ilk defa 14. yüzyılda kendilerine ait devletler kurmayı başardılar
bu devletler 1310 yılında i. basarab tarafından kurulmuş eflak beyliği ve 1352 yılında dragoş tarafından kurulmuş boğdan beyliğidir
günümüzdeki romanya'nın bir parçası olan erdel ise 10.-16. yüzyıllar arasında macaristan krallığı'nın bir parçasıydı
15. ve 16. yüzyıllarda bu üç ülke de osmanlı devleti'nin himayesi altına girdiler
osmanlı döneminde eflak ve boğdan tampon devletlerdi
osmanlılara vergi verir, savaşlarda asker yardımı yaparlardı
beyliklerin voyvodaları rumen soyluları arasından osmanlı padişahı tarafından atanırdı
ayrıca bu beylikler istanbul'un yiyecek ihtiyacını karşılamakta önemli bir rol oynarlardı
ancak osmanlılar romanya'yı hiçbir zaman tamamıyla ilhak etmediler
bükreş ve yaş gibi büyük romanya şehirlerinde sık sık osmanlı vatandaşlarına rastlandıysa da oranları azdı
bu şehirler hiçbir zaman sofya, belgrad, selanik veya üsküp gibi osmanlı karakteri kazanmadı
18. yüzyıla kadar eflak ve boğdan'ın voyvodaları rumenlerin arasından seçilirdi
18. yüzyılda ise fenerli rumlar arasından seçildiler
bu durum 1826 yılında yunanistan'ın bağımsızlığını kazanmasına kadar devam etti
osmanlılar 1806-1812 osmanlı-rus savaşı'nı kaybedince 1821 yılında rusya'yla bükreş antlaşması'nı imzalayarak besarabya'yı rusya'ya bırakmak zorunda kaldılar
besarabya boğdan'ın prut nehrinin doğusunda kalan kısmıydı
bu anlaşma boğdan'ı ikiye bölmüş oldu
93 harbi'nde osmanlıların ruslar karşısında aldıkları yenilgiden sonra 1878 yılında yapılan berlin antlaşması'yla eflak ve boğdan osmanlı devleti'nden bağımsızlıklarını kazandılar
romanya adı altında birleştiler
ancak rusya 1821 yılında ele geçirdiği besarabya'yı geri vermedi
bu bölge daha sonra sscb'nin moldova sovyet sosyalist cumhuriyeti haline gelecekti
1881 yılında romanya krallığı ilan edildi
alman hohenzollern hanedanından prens karl eitel friedrich zephyrinus ludwig romanya kralı olarak i. carol adını aldı
romanya i. dünya savaşı'na itilaf devletlerinin yanında (osmanlılara karşı) katılarak savaştan karlı çıktı ve avusturya-macaristan'dan erdel bölgesini aldı
ancak ii
dünya savaşı'nda taraf değiştirip nazi almanyası'nın yanında yer alarak faşizme yöneldi
1944 yılında kızıl ordu romanya'yı işgal etti
1947 yılında komünist romanya halk cumhuriyeti ilan edildi
1967 yılında nicolae ceauşescu iktidarı ele gecirdi
romanya'nın devlet başkanı oldu
1989 yılında romanya devrimi'yle ceauşescu iktidarı son buldu
ceauşescu ve karısı alelacele düzmece bir mahkemede yargılanıp hemen kurşuna dizildiler
böylece romanya batı tipi demokrasiye geçti
2004 yılında nato'ya 1 ocak 2007 tarihinde de avrupa birliği'ne katıldı
coğrafya
238,391 km²'lik bir alana yayılan romanya, avrupa'nın en geniş yüz ölçümüne sahip 12., dünyanın 82. ülkesidir
ülke toprakları dünyanın %0.16'sına sahiptir
bulgaristan ve sırbistan ile olan sınırının büyük kısmı tuna nehri ile çizilen romanya'nın, tuna'nın bir kolu olan prut nehri ile de, ukrayna'nın güneyi ile olan sınırı ve moldova'nın tamamı ile sınırı çizilir
tuna nehri'nin, karadeniz'e döküldüğü delta'nın büyük kısımı romanya'dan geçmekle beraber ülkenin güneyi, güneybatısı, batısı ve kuzeydoğusu bu nehir ve kolları ile çevrilidir
ayrıca tuna nehri'nin kolu olan tisza, romanya'nın ukrayna ile olan sınırının bir kısmını çizip macaristan topraklarına girmektedir
kısacası tuna nehri ülke toprakları için paha biçilemez bir öneme sahiptir
ülke toprakları güney ve doğuda kalan yerler hariç avrupa'nın en dağlık alanlarından biridir
dağlar ülkenin kuzeyi ile batısı arasında bir yay çizerek uzanır
en önemli dağlar karpat dağları olmakla birlikte ülkede yüksekliği 2,000 metreyi geçen kırktan fazla dağ bulunmaktadır
özellikle romanya krallığı döneminde elde edilen topraklarla, ülke büyük romanya olarak adlandırılmıştır
demografi
2007 nüfus sayımı sonuçlarına göre ülke nüfusu 22.276.506 kişidir
bu nüfusun %89,5'ini rumenler oluşturur
macarlar %6,6 ile nüfus içinde ikinci büyük gruptur
bugün ülkede 535.250 roman yaşamaktadır
geri kalan %1,4 içinde en önemli gruplar ukrainler, almanlar, lipovanlar, türkler, tatarlar, sırplar, slovaklar, bulgarlar, çerkesler, hırvatlar, yunanlar, ruslar, yahudiler, çekler, lehler ve italyanlar'dır
romanya nüfusu, avrupa birliği ülkelerine verilen yoğun göç nedeniyle azalmaktadır
komünist rejimin yeni yıkıldığı yıllarda -%1,5'i bulan nüfus değişme oranı, 2011 itibariyle -%0,22'dir
sağlık
romanya'da ortalama ömür 72.18 yıl ile avrupa birliği'ndeki en düşük rakamdır
avrupa'daki aids'e dayalı ölümlerde romanya, ukrayna'dan sonra ilk sırada gelir
din
romanya laik bir devlettir ve resmi bir dini yoktur
2002 sayımlarına göre ülkenin %86,7'si ortodoks'tur
bunu %4,7 ile katoliklik, %3,7 ile protestanlık ve %1,5 ile pentekostallık izler
islam, romanya'da tarihi bir din olmasına rağmen sadece dobruca'da yaşayan 67.500-85.000 türk ve tatarlar arasında yaygındır
büyük kentler
bükreş, romanya'nın başkenti ve en büyük şehiridir
nüfusu 2007 sayımlarına göre 1.931.838 kişidir
bu nüfus metropolitan alan da eklenince 2,1 milyona çıkmaktadır
şehir merkezindeki alanı 20 katı büyüklüğündeki şehir civarına yaymak için birkaç plan vardır
romanya'nın en büyük beş kenti "şehir içindeki limit nüfuslarına göre avrupa birliği'nin en büyük şehirleri" listesinde sıralmaya girmiştir
bunlar; yaş, kaloşvar, temeşvar, köstence ve craiova'dır
ülkenin ayrıca nüfusu 200.000'i geçen 5, 100.000'i geçen 13 kenti bulunmaktadır
ekonomi
komünist rejim geçmişi olan romanya'nın 2011 yılındaki gsyih'sı 179,79 milyar dolardır
bu rakam türkiye'nin gsyih'sının dörtte birinden azdır
bu rakam ülke nüfusuna bölünüp satın alma gücü paritesine göre hesaplandığında kişi başına düşen gsyih 8.785 dolar çıkmaktadır
bu rakam türkiye'nin kişi başı gsyih'sının yarısına denktir
nüfusun %0,41'i günde 1.25 dolardan daha az gelirle geçinmektedir ve bu rakam romanya'yı avrupa birliği'nde estonya'dan sonra en son sıraya taşır
euro bölgesi'nde olmayan romanya'nın brüt dış borcunun gsyih'sına oranı %38,6'dır
bu da romanya'nın kredi notunu (yabancı yatırımların güvenliği) olumsuz etkilemektedir (s&p: bb+, moody's: baa3, fitch: bb+)
avrupa kıtasında en fazla petrole sahip ülkelerden bir tanesidir
sömürgesi olmayan fakat kendi topraklarında petrolü bulunan pek az ülke vardır
romanyanın 5 adet kullanılan açık havzası vardır
bu havzalar alplerin güneyinde bükreşin kuzeyinde tirgovişto, buzau, proieşti, braşov ilçelerinde mevcuttur
(national geographic dergisinin avrupa-asya-arap ülkelerinin petrol havzaları haritasındandır.)
avrupa'da iktisadi üretkenliğin en düşük olduğu ülke bulgaristan'dan sonra romanya'dır
romanya ekonomisi 2011 yılında %0,31 küçülmüştür (aynı dönemde türkiye ekonomisi %8,49 büyümüştür)
romanya yalnızca 5 adet büyük çaplı ticaret filosuna sahiptir (türkiye'de bu rakam 629'dur)
bu rakam, dünya sıralamasında angola'nın iki altında eritre'nin bir üstündedir
turizm
romanya'nın doğal ve tarihi güzellikleri her yıl ülkeye milyonlarca turist çekmekte ve bu turistler de ülke ekonomisine büyük katkı sağlamaktadır
2006 yılında gayri safi yurtiçi hasıla'nın %4.8'i, ve toplam kârın %5.8'i turizm ile elde edilmiştir
ticaret, turizmi takiben gelişmiş ikinci büyük sektördür
turizm ülkenin en dinamik ve hızlı büyüyen sektörüdür
dünya gezi ve turizm konseyi'ne göre romanya turizm alanında en hızlı büyüyen 4. ülkedir
sektörün 2007-2016 yılları arasında yıllık %8 büyümesi beklenmektedir
2002 yılında ülkeye 4.8 milyon turist gelmiş, bu sayı 2004'te 6.6 milyon olmuştur
similarly, the revenues grew from 400 million in 2002 to 607 in 2004
kayıtlara göre 2006'da ülkeye 20 milyonun üzerinde uluslararası turist gelerek en az bir gün geçirmiştir; ve bu rakam 2007 yılında daha da büyümesi beklenmektedir
turizm 2005 yılında ülke ekonomisine yaklaşık 400 milyon € gelir getirmiştir
kültür
romanya'nın, orta ve doğu avrupa arasında bir geçiş noktasında bulunması kültürüne de yansımıştır
ülkede hem balkan hem avrupa hem de komşu ülkelerin kültürlerinin bir karmaşası vardır
romanya kültürü, erken dönemlerde slav kavimlerden, özellikle sırp ve ukrayna kültürlerinden, sonraki dönemlerde türk ve müslüman kültüründen, 1990lı yıllara kadar da tekrar slav kültüründen etkilenmiştir
ülke kültürü son yıllarda özellikle avrupa birliği'ne üyelik sürecinde batı kültürü'nden oldukça etkilenmiştir
ülkenin çeşitli yerlerinde rumen kültürüne bağlı değişik alt kültürler bulunmaktadır
ülkenin kuzeybatısında macar kültürü, güneye doğru bulgar kültürü, güney batıda ise sırp kültürü ülke kültürünü oldukça etkilemiştir
avrupa'nın en yüksek roman oranına (%3,25) sahip romanya'nın kültüründe, çingene kültürü de önemli bir yere sahiptir
idarî bölünüş
ülkenin idari bölünümü eyaletler, kentler ve komünler biçimindedir; romanya'da 41 eyalet ve bunlara ek olarak eyalet statüsüne sahip başkent bükreş, 83'ü belediye statüsüne sahip 263 kent ve 2685 komün (13.285 köy ile birlikte) bulunmaktadır
önemli kentleri; başkent bükreş, köstence, braşov ve yaş'tır
("bakınız: romanya'daki şehirler listesi")
</text></doc>
<docno>140023</docno>
<text>
bezendi, kelkit
bezendi, gümüşhane ilinin kelkit ilçesine bağlı bir köydür
açıklama
bezendi köyü gümüshane'nin kelkit ilçesine bağlı 4 mahalleden ismini almıştır 
bu mahalleler başta yukarı bezendi olmak üzere aşagı bezendi, savcu ve gındıralıh'tan oluşmaktadır
yukarı bezendi köyü en çok hane ve nüfusa sahip olduğu için diğer üç mahallenin muhtarlığı ve merkezi konumundadır
bezendi köyü kelkit köyleri içindeki en büyük yüz ölçümüne sahip köylerdendir
köyde yenilen yemekler katıklı çorba,turşu bulgurlusu,kartöl yahnisi,gendüme pilavı,fıtfıt haşılı,kelem dolması,mıhla, kuymak, dövmeç kuşburnu kompostosu
coğrafya
gümüşhane iline 95 km, kelkit ilçesine 19 km uzaklıktadır
bezendi köyü kelkit in kuzey doğusunda şiran ilçesi sınırı ve gümüşhane il sınırında bulunmaktadır
kuzeyinde gümüşhane ye bağlı kurdoğlu köyü ve kara mustafa köyü bulunlamaktadır.doğusunda şiran ilçesi barutçu köyü ve çambaşı şinik köyleri yer almaktadır
iklim
köyün iklimi, karadeniz iklimi etki alanı içerisindedir
ekonomi
köyün ekonomisi tarım ve hayvancılığa dayalıdır
muhtarlık
yerleşim yerinin köy tüzel kişiliği alması ile birlikte köyün tüzel kişiliğini temsil etmesi için köy muhtarlık seçimleri de yapılmaktadır
seçildikleri yıllara göre köy muhtarları:
2010--- - lokman tuna
altyapı bilgileri
köyde ilköğretim okulu vardır
köyün içme suyu şebekesi vardır ancak kanalizasyon şebekesi yoktur
ptt şubesi ve ptt acentesi yoktur
sağlık ocağı ve sağlık evi vardır
köye ulaşımı sağlayan yol yarı asfalt yarıtoprak olup köyde elektrik ve sabit telefon vardır
dış bağlantılar
kelkit ilçesi bezendi köyü fotoğrafları sayfası
</text></doc>
<docno>206540</docno>
<text>
saint-josse-ten-noode
saint-josse-ten-noode, ya da sint-joost-ten-node belçika'nın brüksel bölgesi'nin 19 belediyesinden biridir
1.14 km² yüzölçümüne ve 2007 sayımına göre 23,785 nüfusa sahiptir
saint-josse-ten-noode bu yüz ölçümü ile belçika'nın en küçük yüz ölçümüne sahip belediyesi olma özelliğine sahiptir
posta kodu 1210 olan belediyenin başkanlığını türk kökenli emir kır yapmaktadır
saint-josse-ten-noode brüksel'de türklerin, arapların ve diğer göçmenlerin yoğun olarak yaşadığı bölgelerden biridir
saint-josse-ten-noode 1960'lı yıllar ve sonraki dönemde afyon'un emirdağ ilçesinden göç eden türkleri barındırmaktadır
aşağıdaki tabloda saint-josse-ten-noode'de ikâmet edenlerin tâbiyetleri ile ilgili bilgiler yer almaktadır
</text></doc>