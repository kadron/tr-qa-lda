<docno>27766</docno>
<text>
nil deltası
nil deltası () nil nehri'nin kuzey mısır'dan akdeniz'e döküldüğü bölge
batıda iskenderiye'den, doğuda port said'e kadar yayılan delta, dünyanın en geniş deltalarından biridir
akdeniz kıyısında doğu-batı yönünde 240 km, kuzey-güney yönünde 160 km kapsayan bu delta, tarımsal etkinlikler açısından oldukça işlek bir alandır
delta, kahire'den sonra yavaş yavaş akış-aşağı duruma geçer
coğrafya
delta kimi zamanlarda batı ve doğu bölümü olarak iki grupta sınıflandırılır
nil nehri, deltadan sonra damietta ve rosetta adındaki iki kola ayrılarak, yine bu isimlerdeki liman kentlerinden akdeniz'e dökülür
geçmişte deltanın daha çok kolu mevcuttu, ancak bu kollar sel kontrolü ve alüvyon birikimi gibi nedenlerden dolayı yok oldu
buna örnek olarak tumilat vadisi verilebilir
süveyş kanalı, deltanın doğusundan geçer ve bölgenin kuzey doğusundaki manzala gölü'ne girer
kuzey batıya doğru, burada üç kıyı gölü yer alır: burullus gölü, idku gölü ve maryut gölü
nil deltası, kavisli bir deltadır
yukarıdan bakıldığında üçgenimsi veya nilüfer çiçeğine benzer bir motif göze çarpar
deltanın dış kenarları aşınmakta olup, bazı kıyı göllerinde akdeniz'e açılan yollara kavuşmaları nedeniyle yüksek tuzluluk oranları gözlenmektedir
asvan barajı'nın yapılmasının ardından nehrin yukarı kısımlarından yeterli besin ve alüvyon gelmediğinden, günümüzde delta üzerinde tarımsal etkinliklerde yoğun olarak yapay gübreleme yoluna gidilmektedir
bölgedeki tarım toprağının derinliği 20 metreyi geçmektedir
tarih
insanın nil deltası üzerindeki geçmişi binlerce yıla uzanmakta olup, delta en az beş bin yıldır tarımsal bir merkez halindedir
delta, asvan barajı'nın tamamlanmasına kadar her yıl sel altında kalmaktaydı
gaius plinius secundus'un kayıtlarına göre deltanın yedi kolu bulunmaktaydı
ancak günümüzde sel kontrolü ve alüvyon birikimi gibi nedenlerden dolayı damietta ve rosetta olmak üzere iki kol kalmış durumdadır
1787'de rosetta'da bulunan rosetta taşı çıkartılmaya başladı
firavunlar döneminde deltanın adı "aşağı mısır" veya "goshen'in ülkesi" olarak anılmaktaydı
günümüzde delta üzerinde birçok arkeolojik site bulunmaktadır
nüfus
80 milyon kadar insan nil deltası ve çevresinde yaşamaktadı
büyük kentler dışında nüfus yoğunluğu ortalama 1,000 insan/km²'den fazladır
iskenderiye, dört milyonluk nüfusuyla delta üzerindeki en büyük yerleşimdir
diğer büyük kentler arasında shubra al khaymah, port said, el-mahalla el-kubra, el mansura, tanta ve zagazig bulunmaktadır
flora ve fauna
sonbahar aylarında nil nehri yoğun olarak nilüferlerle kaplıdır
nehir boyunca, kıyılarda sık bitki örtüsü bulunur
kuzey kısımda mısır nilüferi yaygınken, güneyde papirüs yayılış gösterir
papirüs her ne kadar geçmişte çok bol bulunan bir bitki olsa da, günümüzde yayılışı gittikçe azalmaktadır
bunun yanında deltada kış aylarında çeşitli su kuşu türleri bulunur
özellikle küçük martı ve bıyıklı sumru nüfusu kış aylarında çok büyük bir artış gösterir
deltada yuva yapan diğer kuş türleri arasında gri balıkçıllar, yarım halkalı yağmurcunlar, kaşıkgagalar, karabataklar, akbalıkçıllar ve ibisler yer almaktadır
deltada bu kuş türlerinin dışında yoğun olarak kurbağa, kaplumbağa, firavunfaresi ve nil varanı nüfusu bulunmaktadır
nil timsahları ve suaygırılar geçmişte bu bölgede yaygın bir dağılıma sahipken, günümüzde bulunmamaktadırlar
nehirde yer alan başlıca balık türleri arasında has kefal ve dil balığı yer almaktadır
iklim
nil deltası, düşük yağış rejimine sahip bir akdeniz ikliminin hüküm sürdüğü bir bölgedir
yıl boyunca delta üzerine, ağırlıklı olarak kış aylarında yağmak üzere 100 ilâ 200 mm'lik yağış düşer
bölgedeki en sıcak aylar temmuz ve ağustos olup ortalama 30 °c'lik bir yaz sıcaklığı gözlemlenmektedir
bölgede ölçülmüş en yüksek sıcaklık 48 °c'dir
kış sıcaklıkları genelde 10° ilâ 19 °c arasında değişkenlik gösterir
daha serin olan bu aylarda yağışın artmasıyla beraber nemli bir iklim gözlenir
</text></doc>
<docno>204915</docno>
<text>
mısır coğrafyası
mısır, afrika'nın kuzeydoğu ucunda kıyı ülkesi
kabaca bir dikdörtgeni andıran 1.001.450 km²'lik bir alanı kaplar
kuzeyden güneye yaklaşık 1.055 km boyunca uzanır; doğu-batı doğrultusunda en geniş kesimini oluşturan güney sınırında genişliği 1.250 km'ye ulaşır
doğuda filistin ulusal yönetimi'ne bağlı (fiilen hamas) gazze şeridi, israil, akabe körfezi ve kızıldeniz, güneyde sudan, batıda libya, kuzeyde de akdeniz'le çevrilidir
kıyılarının toplam uzunluğu 2.555 km'yi bulur
yüzey şekilleri
mısır topografyasının egemen öğresini oluşturan nil nehri, kuzeye doğru boydan boya geçtiği ülkeyi büyüklük bakımından birbirinden farklı, son derece kıraç iki bölgeye ayırır
daha geniş bir alanı kaplayan ve libya sınırına kadar uzanan batı çölü (es-sahraü'l-garbiye) alçak bir plato görünümündedir
mevsimlik akarsu yataklarının bile bulunmadığı bu bölge aşırı kuraklığıyla ayırt edilir
kireçtaşı ve kumtaşı oluşumlu doğu çölü (es-sahraü'l-şarkiye) ise güneydoğuda engebeli dağlarla kuşatılmış ve vadilerle parçalanmış bir yapı gösterir
bölgenin kuzeydoğusundaki sina yarımadası da benzer özellikle taşır
mısır genellikle sanıldığı gibi bütünüyle düz değildir
dağlık alanlar batı çölünün güneybatı ucunu, kızıldeniz boyunca uzanan kıyı şeridini ve sina'nın güneyini engebelendirir
güneybatıdaki yükseltiler mısır toprakları dışındaki uveyna dağ kütlesinin bir parçasıdır
itbay olarak bilinen, kızıldeniz'e koşut dağlık alanda başta şaibü'l-bena dağı (2.187 m) olmak üzere bir dizi doruk yükselir
sina'nın güneyindeki dağların testere ağzını andıran sırtları çeşitli yerlerde 2.400 m'yi aşar
ülkenin en yüksek noktası katrina dağı (2.642 m) buradadır
denize bakan kıyılar nil deltası dışında çöllük alanlar ya da dağlarla kuşatılmıştır
dar kıyı ovası yalnızca birkaç yerde 50 km kadar içeriye sokulur
akarsular ve toprak dokusu
mısır toprakları içinde önemli bir kol almayan nil nehri, genellikle 8-16 km genişliğinde, düz tabanlı ve dik uçurumlarla çevrili bir vadide akar
kahire'yi geçtikten sonra bir yelpaze biçiminde açılarak yaklaşık 160 km uzunluğunda ve 240 km genişliğinde büyük bir delta oluşturur
geçmişte delta alanında yedi kola ayrılmasına karşın, günümüzde suların büyük bölümünü dimyat (doğu) ve reşid (batı) kolları aracılığıyla akdeniz'e boşaltır
yaygın kanal sistemi genelde düz olan delta alanını bir ağ gibi sarar
nil dışında yıl boyunca akan yüzey suları sina'nın güneyindeki dağlardan doğan az sayıda akarsuyla sınırlıdır
yağış mevsiminde süveyş ve akabe körfezleriyle kızıldeniz'e bazı sel akıntıları dökülür
akarsulardan yoksun çöl alanlarında yeraltı su kaynaklarından yararlanılır
mısır çöl alanları genellikle güneyde kumtaşı, orta ve kuzeyde ise kireçtaşı katmanlarıyla kaplıdır
dağlık alanlarda yaşlı korkayaçlara ve başkalaşım kayaçlarına rastlanır
nil'in taşıdığı millerle oluşmuş verimli tortul katmanların kalınlığı deltanın kuzeyinde 10 m'ye yaklaşır
yüksek kil içeriği bu toprakların işlenmesini bir ölçüde güçleştirir
sodyum karbonat yoğunlaşması da bazen verimsiz alkali toprakların oluşmasına yol açar
iklim
mısır, kuzey afrika çöl iklimi kuşağı içinde yer alır
bu nedenle iklim koşulları yıl boyunca süren güneşli hava, mevsimlik ve günlük sıcaklık farklılaşması ve düşük yağış miktarıyla belirlenir
çöl alanlarında mart-haziran arasında esen hamsin adlı rüzgar yoğun kum fırtınalarına yol açar
hamsin fırtınalarını görece serin bir hava izler
yıl içinde iki temel mevsim görülür
ilık ve yumuşak kışlar kasımdan marta, sıcak yazlar ise mayıstan eylüle değin sürer
ocak ayı ortalama sıcaklığı iskenderiye'de 9°c-18°c, asvan'da 9°c-23°c arasında değişir
temmmuz gündüz sıcaklığı kahire'de 33°c'ye, asvan'da 41°c'ye ulaşır
nemlilik oranı kuzeyden güneye doğru belirgin biçimde azalır
genellikle kışın düşen yağışlar ülke düzeyinde büyük farklılıklar gösterir
iskenderiye'de 175 mm'yi bulan yıllık yağış miktarı, kahire'de 25 mm'ye, asvan'da 2,5 mm'ye kadar iner
kızıldeniz kıyı ovası hemen hiç yağış almaz
sina'nın kuzeyinde yıllık yağış miktarı 125 mm dolayındadır
bitki örtüsü
yetersiz yağışa karşın, mısır'ın oldukça zengin ve değişken bir bitki örtüsü vardır
doğu çölünün yağış alan kesimlerinde ılgın, akasya, marh (ince dallı ve yapraksız bir ağaç), çeşitli dikenli çalılar, küçük etli bitkiler ve kokulu otlar yetişir
nil ile sulama kanalları bölgesinde yetişen su bitkileri arasında nilüfer, bambu, alfa ve çeşitli sazlar sayılabilir
papirüse ise günümüzde yalnızca botanik bahçelerinde rastlanır
nil vadisi ve nil deltasının yanı sıra vahalarda da çeşitli palmiye türleri bulunur
ülkenin tek yerel iğneyapraklı ağaç türü fenike ardıcıdır
19. yüzyılda dışarıdan getirilen casuarina (demirağacı) en önemli kereste kaynağıdır
ülke koşullarına uyum sağlayan öteki yabancı ağaç türleri jakaranda, poinciana ve lebbek'tir
hayvan varlığı
mısır'ın eski zengin hayvan varlığı büyük ölçüde azalmıştır
geçmişte yaygın olan timsahlara günümüzde yalnızca asvan barajı'nın güneyinde rastlanır
en büyük yabani hayvan batı çölünün güney kesiminde yaşayan dağ koyunudur
öteki çöl hayvanlarının başında ceylan, çöl tilkisi, dağ keçisi, mısır tavşanı ve araptavşanı gelir
başlıca etçil memeli türleri yabani kedi ve kuyruksüren; yılan türleri ise engerek, mısır kobrası ve benekli yılanı kapsar
mısır'da değişik türlerden çok sayıda yerli ve göçmen kuş yaşar
en yaygın yerli kuşlar leş kargası ve kara çaylaktır
yırtıcı kuşlar arasında doğan, kerkenez, kara kuş ve kaya kartalı sayılabilir
nil nehrinde başta nil levreği olmak üzere birçok balık türü bulunur
delta bölgesindeki göllerde ise kefali andıran bir çeşit tatlı su balığıdır
</text></doc>
<docno>92461</docno>
<text>
nil
nil nehri, dünyanın en uzun nehridir (6.650 km)
havzası afrika kıtasının onda birini kaplar
güneyden kuzeye doğru akar ve üç ana kolu vardır: beyaz nil nehri, mavi nil nehri ve atbera nehri
nehrin en uzaktaki kaynağı burundi'deki doğu afrika göller bölgesi'ndeki kagera nehri olarak doğar ve tanzanya, ruanda ve uganda sınırlarını oluşturarak victoria gölü'ne katılır
asıl nil nehri bu gölden victoria nili olarak çıkar
kyoga ve albert göllerinden geçtikten sonra albert nili olarak yoluna devam eder
nimule'de sudan'a giren nehrin ana kolu, melekal yakınında bahrü'l gazal ve sobat nehirleriyle birleştikleri yere kadar bahrü'l cebel, mavi nil nehri ile birleştiği yere kadar da beyaz nil nehri olarak anılır
mavi nil etiyopya'nın orta kesiminde doğar ve beyaz nil'e hartum yakınlarında doğu kıyısından katılır
mısır'daki taşkınlara yol açan suyu ve bereketli çamuru mavi nil getirir
asıl nil son büyük kolu olan atbera nehrini hartum'un kuzeydoğusunda ve doğu kıyısından alır
daha sonra kuzeybatıya doğru geniş bir s çizer
bu arada üç çağlayanı aşarak "nasır gölüne" katılır
bu gölü oluşturan assuan barajı'nın aşağısında mısır içlerinde kuzeye doğru akar ve kahire yakınlarında "nil deltası"nı olusturur ve iskenderiye ile dimyat'tan akdeniz'e dökülür.denize dökülen yer olan ağız kısmı yaklaşık olarak 300 km uzunluğundadır
mısır'da nil nehri'nin sulama amacıyla kullanılması çok eski bir geçmişe dayanır
19. yüzyılda baraj ve kanalların yapımı ile daha geniş bir alanda ve sürekli sulama olanağı sağlanmıştır
nil nehri üzerinde bulunan assuan barajı hem sulama, hem de elektrik üretiminde mısır için hayati bir önem taşımaktadır
nil nehri tarih boyunca ve günümüzde taşımacılıkta da yoğun olarak kullanılmaktadır
"nil" adının kaynağı
"nil" sözcüğü (arapça: النيل‎, an-nīl) yunanca "nehir yatağı" anlamına gelen "neilos" (νειλος) sözcüğünden gelmektedir
antik mısır dili'nde, nehir "iteru" diye adlandırılmıştır
iteru, "büyük nehir" anlamına gelir (sağdaki çerçevede hiyerogliflerle de gösterilmiştir
sözcüğün aslı "itrw"dur) kıpti dilinde nehrin adı "piaro" ya da "phiaro"dur ve yine "nehir" anlamına gelir (tam tercüme: p(h).iar-o "-.kanal-büyük")
</text></doc>
<docno>13123</docno>
<text>
benha
benha (arapça: بنها "banha", eski mısırca: "panaho"), kuzey mısır'da nil ırmağı kıyısında bulunan bir kenttir
nil deltası'nda, nil ırmağının dimyat kolunun doğu yakasında bulunmaktadır
kahire'nin 48 km kuzeybatısındadır
aynı zamanda mısır'ın el-kalyubiye ilinin idari merkezi ve en kalabalık kentidir
nüfusu yaklaşık olarak 160,000 kadardır
antik athribis kentinin kalıntıları kentin yakınında bulunmaktadır
ekonomisi daha çok bal, pamuk ve keten üretimine dayanmaktadır
</text></doc>
<docno>200464</docno>
<text>
aşağı mısır
aşağı mısır ( "al-diltā") mısır’ ın en kuzeyinde bulunan bölgedir
yukarı mısır ile akdeniz arasında kalan, el-'aiyet, kahire’ nin güneyi ve zavyeh dehşur (دهشور) arasındaki verimli nil deltası alanıdır
coğrafya
bugün nil irmağı’ nı deltaya taşıyan birisi batı yönündeki "raşit kanalı", diğeri "damietta kanalı" olmak üzere başlıca iki kanal bulunmaktadır
yaşlı plini , antik zamanlarda deltaya ulaşan nil’ in doğudan batı yönüne; pelusiac, tanitic, mendesian, phatnitic, sebennytic, bolbitine, ve canopic olmak üzere yedi kola ayrıldığını söylemektedir
bugün delta bölgesi, mevcut kanal ve kanalet ağları ile oldukça iyi sulanmaktadır
aşağı mısır’ ın iklimi, etkisi altında bulunduğu akdeniz iklimi nedeniyle yukarı mısır iklimine göre daha ılımandır
yukarı mısır’ a göre sıcaklıkları daha az yüksek ve yağış daha fazladır
tarih
aşağı mısır, "ta-mehu" yani "papirüs ülkesi" olarak bilinirdi
"nome" olarak adlandırılan, ilkine "el-lişt" denilen yirmi bölgeye ayrılmıştı
aşağı mısır büyük bir kısmı ile gelişmemiş makilik bir alan, insan yerleşimi için gelişmemiş ve sahip olduğu her çeşit çimen ve diğer bitki örtüsü ile dolu olduğundan bu "nome" 'lerin organizasyonu bir takım değişiklikler ile devam etti
aşağı mısır’ ın başkenti memfis idi
bu bölgenin baş tanrıçası, kobra tanrıçası olan ve firavunlarla papirüslerin koruyucu olarak kabul edilen "wadjet(vedcet)" idi
aşağı mısır, "aşağı kırmızı tacı" "deşret (deshret)" ile bilinirdi ve sembolü papirüs ve arı idi
ayrıca bakınız
aşağı mısır, nil irmağı güneyden kuzeye doğru akmakta olduğundan haritada yukarı mısır’ ın yukarısında yer almaktadır
</text></doc>