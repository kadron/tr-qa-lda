<docno>81519</docno>
<text>
iklim
iklim, bir yerde uzun bir süre boyunca gözlemlenen sıcaklık, nem, hava basıncı, rüzgar, yağış, yağış şekli gibi meteorolojik olayların ortalamasına verilen addır
hava durumundan farklı olarak iklim, bir yerin meteorolojik olaylarını uzun süreler içinde gözlemler
bir yerin iklimi o yerin enlemine, yükseltisine, yer şekillerine, kalıcı kar durumuna ve denizlere olan uzaklığına bağlıdır
iklimi inceleyen bilim dalına klimatoloji adı verilir
iklim türleri, sıcaklık ve yağış rejimi gibi durumlara bakılarak sınıflandırılabilir
ancak günümüzde en çok kullanılan sınıflandırma sistemi, aslen wladimir köppen tarafından geliştirilmiş olan köppen iklim sınıflandırmasıdır
paleoklimatoloji ise, göl yataklarında ve buzullarda bulunan tortular gibi biyolojik olmayan; yine ağaç halkaları, mercanlar gibi biyolojik kaynaklarla antik iklimleri inceleyen bilim dalıdır
bu yöntem eski dönemlerde bir yerdeki sıcaklık ve yağış rejimlerini göstermek ve inceleme yapmak için kullanılır
bu tür çalışmaların sonunda ortaya matematiksel iklim modelleri çıkarılır ve gelecekte iklimin ne derece değişebileceği konusunda tahminler yürütülür
tanım
iklim sözcüğünün kökeni arapçadan gelmiş olup yeryüzünün herhangi bir yerinde hava olaylarına bağlı olarak gerçekleşen etkilerin uzun yılların ortalamasına dayanan durumu olarak tanımlanır
bu ortalama süre yaklaşık olarak 30-35 yıldır
ancak yine de bu süreler duruma göre değişebilmektedir
bunun yanında iklimin ortalama değerleri hesaplama işlevinin yanında değerlerin günlük, yıllık değişken istatistikleri de hesaba katılıp incelenmektedir
hava ile hava durumu arasındaki fark ise "iklim beklenendir hava durumu elde edilendir" şeklinde açıklanmaktadır
tarihsel süreçte iklime etki eden etmenler enleme, yükseltiye, yer şekillerine, kalıcı kar durumuna ve denizlere olan uzaklığa bağlıdır
ancak bazı dinamik etmenler de iklime etki etmektedir
bu etmenlerden olan okyanus akıntıları nedeniyle atlantik okyanusu'nun iki kuzey yakasından batıda olan kanada kıyılarında hava olması gerekenden daha soğukken, doğu yakasındaki avrupa kıyıları olması gerekenden yaklaşık 5 °c (9 °f) daha sıcaktır
yine bir yerdeki bitki örtüsünün sıklığı, o bölgedeki yer katmanının daha serin olmasına neden olur
bitki örtüsünün yoğun olması bölgesel olarak yağışı arttırır
bunun dışında sera gazlarında görülen değişiklikler dünyadaki sıcaklığı değiştirerek küresel isınma veya küresel soğuma gibi iklimsel değişiklikleri ortaya çıkarır
bu bağlamda iklime etki eden tüm durumlar tam olarak açıklanamayan karmaşık bir sistemin parçalarıdır
iklim sınıflandırması
iklimi aynı rejimlerin olduğu alanlarda sınıflandırmanın birçok yolu vardır
aslında iklimlerin sınıflandırılışı ilk kez antik yunanistan'da bir yerin enlemine göre kabaca yapılmıştı
ancak çağdaş iklim sınıflandırma yöntemleri kabaca iki şekilde ayrılabilir
bunlar "kalıtımsal" ve "yapay" yöntemler olmak üzere iki kısma ayrılır
genetik sınıflandırmalar, farklı hava kütlelerinin arasındaki ilişkilerin sıklığı ve durumu aynı yönden ele alan bozukluklar temeli üzerine kurulu yöntemleri içerir
yapay sınıflandırmalar ise iklim kuşaklarını, bitki örtüsü sıklığıyla ele alır
yapay sınıflandırmanın içerikleri ile köppen iklim sınıflandırması arasında bir ilişki bulunur
bu sınıflandırmada gözlemlenen en önemli kusur, aşamalı olarak gösterilmesi uygun olan iklim kuşaklarında açtığı farklı sınırlardır
bergeron ve boyutsal sinoptik
en genel sınıflandırma şekli, hava kütleleri etmeninin hesaba katılarak yapılanıdır
bergeron sınıflandırması bu şekilde yapılan en kullanışlı sınıflandırmadır
hava kütlesine dayalı sınıflandırma üç ana kolu içerir
bunlarda ilki nem değerleri olup "c" (kıtasal hava kütlesi) ve "m" (denizsel hava kütlesi) harfleri ile gösterimi yapılmaktadır
ikinci kol ısıl içerikli olup "t" (tropikal), "p" (kutupsal), "a" (arktik), "m" (muson), "e" (ekvatoral) ve "s" (yüksek) harfleri kullanılarak gösterimi yapılır
üçüncü ve son kol ise atmosfer durağanlığını konu almaktadır
bu son kola göre, eğer bir hava kütlesi altındaki kara kütlesinden soğuksa "k" harfiyle gösterilir
yine eğer bir hava kütlesi, altındaki kara kütlesinden daha sıcaksa "w" harfiyle gösterilir
1950'lerde hava durumu tahmininde kullanılan hava kütlesi sınıflandırması, 1973 yılından sonra iklim bilimciler tarafından aynı nitelikteki klimatoloji kanıtlarında kullanılmaya başlandı
bergeron sınıflandırması şemasına (ssc) göre, altı kategori bulunmaktadır
bunlar kuru kutup, kuru orta, kuru tropik, nemli kutup, nemli orta ve nemli tropik şeklindedir
köppen
köppen iklim sınıflandırması aylık ve yıllık sıcaklıklar, yıllık yağış miktarı, yağışın yıl içindeki dağılışı ve yağış ile sıcaklığın doğal bitki örtüsü ile olan ilişkilerine dayanan bir sistemdir
bu nedenden dolayı köppen'in sınıflandırması, bitki örtüsüne dayalı iklim sınıflandırmasına kabataslak biçimde uymaktadır
köppen sınıflandırmasına
göre iklimler beş ana kuşakta, yirmi dört farklı tipte toplanmıştır
ana kuşaklar a, b, c, d ve e harfleri ile belirtilirken, iklim tipleri de bu harflere eklenen ikinci, üçüncü ve kimi zaman da bir dördüncü harfle belirtilmiştir
ikinci harfler bölgedeki yağış rejimini, üçüncü harfler sıcaklık karakterini, dördüncü harfler de özel durumları gösterir
a grubundaki iklimlerde en soğuk aydaki ortalama sıcaklık 18 °c üzerindedir
öyle ki bütün mevsimler sıcaktır ve kış mevsimi yoktur
bu gruptaki iklimlerde, yıllık yağış 750 mm üzerindedir
bu gruptaki iklimler aşağıdaki gibidir:
b grubundaki iklimler kurak iklimlerdir
özellikle step ve çöl sahalarında görülür
buralarda buharlaşma yağıştan fazladır
step alanlarda yıllık yağış miktarı 100 ilâ 700 mm arasında, çöllerde ise 50 ilâ 350 mm arasındadır
bu gruptaki iklimler aşağıdaki gibidir:
c grubundaki iklimler ılıman iklimlerdir
bu iklimlerde en soğuk ayın ortalama sıcaklığı -3 °c ile 18 °c arasındadır
aynı şekilde en sıcak ayın ortalama sıcaklığı 10 °c'nin üzerindedir
kışlar genelde kısadır ancak yine de birkaç ay boyunca toprak karla örtülü olabilir veya donabilir
bu grupta yer alan iklimler aşağıdaki gibidir:
d grubundaki iklimler, soğuk orman iklimleridir
kışların şiddetli olduğu bu iklim grubundaki en soğuk ayın ortalama sıcaklığı -3 °c'nin altında, en sıcak ayın ortalaması 10 °c'nin üzerindedir
bu kuşaktaki iklimlerde aylar boyunca toprağın karla örtülü kalır
aşağıdaki iklimler bu gruptadır:
e grubundaki iklimler ise kutup iklimleridir
bu kuşaktaki iklimlerde en sıcak aydaki ortalama sıcaklık 10 °c'nin altındadır
aşağıda bu gruptaki iklimler yer almaktadır:
thornthwaite
bu iklim sınıflandırma yönteminde, terleme ve buharlaşma değerleri kullanılarak toprak ve su yığınlarını görüntülenir
bu yöntemde, belli bir alan üzerindeki bitki örtüsünü besleyen toplam yağış payı aktarılır
burada nem veya kuraklık gibi endeksler kullanılarak bir bölgenin ortalama sıcaklık, yağış ve bitki örtüsü türüne bağlı olan nem rejimi gösterilir
nemli bölgeler, her yıl terleme-buharlaşma miktarından daha çok yağış alır
bunun yanında kurak bölgeler, yıllık bazda büyük oranda terleme ve buharlaşma oranına sahne olur
dünyadaki karaların yüzde otuz üçü kadarı, kurak veya yarı-kurak olarak kabul edilir
bu kurak veya yarı-kurak bölgelerin arasında kuzey amerika'nın güneybatısı, güney amerika'nın güneybatısı, afrika'nın kuzey bölümü ile güney bölümünün bir kısmı, asya'nın güneybatısı, avustralya'nın önemli bir kısmı yer alır
yapılan çalışmalara göre, yağış etkinliği (pe) ile thornthwaite nem endeksi, yazları olduğundan fazla gösterilmekte ve kışları olduğundan az gösterilmektedir
bu endeks, etkin bir şekilde bir bölgedeki otçul ve memeli türlerinin sayısını belirlemede kullanılabilmektedir
bu endeks ayrıca iklim değişikliği çalışmalarında da kullanılmaktadır
thornthwaite şemasında sıcaklığa bağlı sınıflandırmalar arasında mikrotermal, mezotermal ve megatermal rejimler yer almaktadır
mikrotermal iklimde yıllık olarak düşük sıcaklıklar görülür
öyle ki bu tür iklim bölgelerinde ortalama yıllık sıcaklık 0 ilâ 14 °c arasında değişir
kısa yazların görüldüğü bu bölgelerde potansiyel buharlaşma da 14 ilâ 43 cm arasında değişir
mezotermal iklimde uzun süren sıcaklar veya uzun süren soğuklar yoktur
bu iklim bölgelerinde potansiyel buharlaşma oranı 57 ve 114 cm arasındadır
megatermal iklimde ise yüksek ve kalıcı sıcaklık ve bol yağış hakimdir
bu bölgelerdeki potansiyel buharlaşma 114 cm üzerindedir
kayıtlar
çağdaş
çağdaş iklim kayıtları, termometreler, barometreler ve anemometreler tarafından yapılan uzun süreli ölçümlerle belirlenir
elde edilen veriler, çağdaş zaman çizelgesi üzerindeki farklı hava şartlarını göstermek, hataları belirlemek ve çevre koşullarındaki değişiklikleri açıklamak üzere kullanılır
paleoklimatoloji
paleoklimatoloji, dünya tarihinin en eski dönemlerindeki iklim koşullarının araştırılmasını sağlayan bir bilim dalıdır
bu bilimdalında, buz katmanlarından, ağaç halkalarından, kayaç tortullarından, mercanlardan ve kayaçlardan örnekler alınarak eski dönemlerdeki iklim koşulları araştırılır
bu sayede hangi dönemlerde iklimin sabit, hangi dönemlerde değişken olduğu ortaya konularak, arada yaşanmış olabilecek çeşitli olaylar hakkında veriler toplanabilir
iklim değişikliği
iklim değişikliği, tüm dünyanın veya belli bir bölgenin ikliminin tarih boyunca değişikliğe uğraması demektir
bir yerin birkaç yıl ilâ milyon yıl arasında belli sebeplerden dolayı atmosfer ile ilgili niceliklerinin değişmesi iklim değişikliği ile ilgilidir
bu değişikliklerin nedeni, dünya'nın kendisine ait olabileceği gibi, güneş ışığı veya son zamanlarda insan gibi dış etkenlerden dolayı da olabilir
son yıllarda özellikle çevre politiklarındaki kullanıma göre, iklim değişikliği kavramı sadece çağdaş dönemdeki değişiklikleri konu almaktadır
özellikle küresel ısınma ile iklim değişikliği kavramları birbiriyle ilintilidir
bazı durumlara göre kavram, sadece beşeri etmenlerle için de kullanılabilmektedir
bunun en önemli örneği amerika birleşik devletleri'nde iklim üzerine bir kuruluş olan unfccc'dir
bu kuruluş, insanlardan dolayı kaynaklanmayan iklim değişiklikleri için "iklim değişkenliği" terimini kullanmaktadır
dünya, geçmişte birçok iklimsel dalgalanmaya sahne olmuştur
bu dalgalanmalar için en bilinen örnek buz devridir
bu buzul dönemleri, buzularası dönemlerle birbirinden ayrılmış durumdadır
kar ve buz yığınlarının artması, yansıtabilirlik değerini yükselttiğinden, güneş ışınlarının bir kısmı buzullar tarafından geri yansıtılmaktaydı
bu de atmosfer sıcaklığında yükselmeye neden olmaktaydı
volkanik etkinlikler gibi doğal etmenler sonucunda sera gazlarındaki artış da küresel bir ısınmaya neden olduğu gibi, buzularası bir dönemi de beraberinde getirebilir
buz devirlerinin yaşanmasındaki tahmin edilen nedenler arasında kıtaların o zamanki durumları, dünya'nın yörüngesindeki farklılıklar, güneş ışınlarının yayılımındaki değişiklikler ve volkanizma yer almaktadır
iklim modelleri
iklim modelleri, atmosfer, okyanus, kara kütleleri ve buzulların etkileşimlerini gösteren modellerdir
bu modeller gelecekteki iklim durumlarını belirlemek için ve iklim konusunda ortaya konan çalışmaları açıklamak üzere hazırlanır
tüm iklim modellerinde, dünyaya giren kısa dalga elektromanyetik ışınımı ile, dünyadan çıkan uzun dalga (kızılötesi) ışınları dengede veya hemen hemen dengede gösterilir
herhangi bir dengesizlik, dünyadaki ortalama sıcaklığın belirlenmesinde farklı sonuçlar ortaya çıkarır
son yıllarda en çok üzerinde durulan modeller, atmosferdeki başta karbon dioksit olmak üzere belli başlı sera gazlarındaki artış hesaba katılarak hazırlananlardır
bu modeller, dünyanın gelecekteki ortalama sıcaklık konusunda gösterdiği eğilimi tahmin etmekte kullanılır
modeller çok basit olarak hazırlanabileceği gibi, çok karmaşık da olabilir
</text></doc>
<docno>184089</docno>
<text>
karbon döngüsü
karbon döngüsü, ekosistemdeki canlıların yapısını oluşturan en önemli elementlerden biri karbondur
karbon, canlılardaki bütün organik bileşiklerin yapısında bulunur
yeryüzündeki önemli depoları ise;
havadaki co2 bitkiler tarafından fotosentezde kullanılarak o2ve organik bileşiklere dönüşür
organik besinin yapısına katılan co2 yapısındaki karbon bütün canlılar tarafından enerji ve yapı hammaddesi olarak kullanılır
solunum olayında tekrar co2 olarak atmosfere döner
karbonun bir kısmı ise mineral olarak yer katmanında birikir ya da ölü bitki ve hayvanların organik atıkları halinde toprağa geçer
burada saprofit canlılar tarafından ayrıştırılır veya kömür, petrol gibi fosil yakıtların kullanımı ile tekrar atmosfere geçer
ancak fosil yakıtların aşırı kullanımı atmosferde aşırı co2 sera etkisi meydana getireceğinden dünyada iklimin değişmesi, sıcaklığın birkaç derece artışı ve bunun sonucunda kutuplardaki buzulların erime tehlikesini doğurmaktadır
bu döngüde, karbon değişik sürelerle üç depolama havuzundan geçer
en kısa depolama ömrü biyolojik kısımdadır
bitkiler, atmosfer ve okyanus sularının herbiri hemen hemen eşit miktarda (takriben 500 ila 700 milyar ton arası) karbon ihtiva eder
hayvanlar ve insanlar ise çok daha az (1 ila 2 milyar ton) karbona ev sahipliği yapar
günler, yıllar hatta asırlar boyunca organizmaların büyüme, ölme ve çürümesi neticesinde karbon bu havuzlar arasında gider gelir
değişik zamanlarda bu havuzlar net karbon transferine göre alıcı veya verici durumunda olabilir
ancak bütün hadiseye baktığımızda karbon devrinin dinamik dengede olduğu söylenebilir
karbonun çok daha uzun süre depolandığı, karbon devri-daiminin jeokimyevi kısmı iki önemli havuzdan meydana gelir:
derin okyanus suları (tahmini 36.000 milyar ton) ve kayalar (özellikle kireçtaşı, tahmini 75x10 milyon ton)
bu havuzlardan karbon devri-daiminin diğer kısımlarına çok yavaş bir şekilde karbon salınır
biyolojik devre karbon tahliyesi, derin okyanus akıntıları, volkanik faaliyetler, kayaların erozyonu ve petrol, kömür, tabii gaz gibi fosil yakıtların kullanılması vasıtası ile, genellikle atmosfer kanalıyla yapılır
bu devir sırasında biyolojik ve jeokimyevi karbon arasında geçiş noktası topraktaki karbondur
dünya yüzünde toprakta 1500 milyor ton kadar karbon bulunur
toprak karbonu oldukça kararlıdır ve diğer havuzlarla kolay değişime girmez
global karbon devri bitkilerle yürütülür
bu yolla yakalanan karbon, bitkilerin büyümesini sağlarken hayvanların bu bitkileri yemesiyle gıda zincirine katılır
fotosentezle kara, okyanus ve akarsulardakinden iki kat fazla karbondioksit alınır
kara bitkileri çoğunluğu ağaçlarda olmak üzere, su bitkilerinden 250 kat daha fazla karbon ihtiva eder
1990'larda denizlerdeki çözünmüş halde inorganik karbon konsantrasyonları
karada karbondioksit bitki ve hayvanlar tarafından tutulurken, okyanuslarda bu vazifenin çok az bir kısmı canlı organizmalara verilmiştir
bazılarının karbondioksit ve bikarbonatı çözmelerinin yanında bu karbonun birçoğu da bu yaratıklardan arta kalan birikintilerde bulunur
plankton (bitki ve hayvan), mercan ve diğer canlılar, kalsit mineraller, kalsiyum karbonattan meydana gelen kabuk ve iskeletlere sahiptir
hayat vazifesinden terhis neticesinde bu kabuk ve iskeletler, birer karbon kaynağı olarak deniz diplerinde tebeşir veya kireçtaşı halinde birikir
böylece milyonlarca yıldır denizden karbon çekilmektedir
diğer kayalar da hususen fosil yakıtların kaynağı olanlar, karbonu saklar
bu karbon da canlı organizma menşeilidir
bitkiler kömür için karbon kaynağı olurken, petrol ve doğalgaz çoğunlukla deniz canlılarından meydana gelir
kayaların iklim şartlan ve topraktaki organik asitler vasıtasıyla parçalanması sonucu karbonatlardan ve volkan faaliyetlerinden atmosfere karbon bırakılır
buraya kadarki kısım sistemin tabii işleyişidir
oysa sanayi devriminden bu yana, insanoğlu atmosfere sürekli karbon ekleyerek bu muazzam dengenin bozulmasına iki yolla sebep olmaktadır:
birincisi, fosil yakıtların yakılması; ikincisi de toprakların kullanılmasındaki değişiklik, yani ormanların yokedilmesi
gelişmiş ve gelişmekte olan memleketlerin enerji ihtiyacındaki artış bunun en büyük nedeni olmuştur
fosil yakıtların kullanılmasıyla milyonlarca yıldır kayaların içinde saklı bulunan karbonun havaya karışması hızlandırılmaktadır
ormanların yakılmasıyla ise co2 tabii seyrinden daha hızlı bir şekilde atmosfere karışmaktadır
günümüzde bilim insanları ve siyasiler atmosferde fazlaca bulunan co2'nin sebep olduğu "sera tesiri" adı verilen hadiseyle yakından ilgilenmekteler
çünkü sera tesiri ile dünyanın ikliminin büyük ölçüde değişeceğinden endişe edilmektedir
karbon devri-daiminde fonksiyon icra eden tek gaz co2 değildir
atmosferde çok az bulunmasına rağmen co2'den daha hızlı artan her bir metan molekülü (ch4) 30 co2 molekülünün yaptığı sera etkisine sebep olmaktadır
metanın kaynağını ziraat (pirinç), boru hatlarındaki sızıntılar, maden ocakları, plastikler ve bakteriler teşkil eder
kömür, petrol ve gaz tüketimi hakkında tutulan kayıtlar, yılda 5 milyar ton karbonun dumanla birlikte atmosfere salındığını göstermektedir
fakat bitki ve okyanusların atmosferden aldığı karbon, bu artış hızını yarıya indirir
dünyadaki ekosistemlerin karbon devrine yaptığı tesirleri de bilmemiz gerekir
bilim insanları tarla açmak için yakılan ormanlarda kaybolan karbonun sırrını henüz çözememişlerdir
yakılan bir bitkinin içindeki karbon oksitlenerek karbondioksit şeklinde atmosfere karışır
bu durum topraktaki organik maddelerde bulunan karbonlar için de geçerlidir
yanmış arazilerde tekrar bitki yetiştirilirse mekanizma tersine işler
yani havadaki karbondioksit alınır ve havaya oksijen verilir
karbon ise toprakta kalır
bitki örtüsünün yakılması karbon devrine menfi yönde tesir eder
hasattan sonra anızların yakılması, atmosferdeki karbondioksit miktarını arttırdığı gibi, toprakta organik madde birikimini engellemekte ve yararlı mikroorganizmaların ölmesine sebep olmaktadır
birçok gelişmiş ülkede yakıt olarak odun ve zirai atıklar kullanılmaktadır
ormanlar ve çayırlar, tarım alanı açmak için yakılmaktadır
her 1 kilowatt-saat elektrik (termik santrallerde) 1 kg, her litre benzin 2,5 kg
karbondioksit ortaya çıkarmaktadır
şayet biz yeryüzündeki bitki örtülerini mevcut hızla yakmaya devam edersek 2100 yılına kadar atmosferdeki karbondioksit oranı şimdikinin üç katı olacaktır
yaklaşık olarak 340 milyon yıl önce, bugünkü ingiltere adalarını içine alan bölgelerin yavaş yavaş suyla kaplandığı büyük bir deniz basması başladı
bu olay devonyenden karbon devrine (karbonifer) geçişi vurgular
aşağı yukarı 100 milyon yıl süren karbon devri boyunca kıtalar, hiç bir zaman çağımızdaki kadar çok bitkiyle kaplanmadılar
silüryen devrinde, bazı bitki türleri su yaşamından kara yaşamına geçmeye başladılar
daha sonraki devonyen devrinde ise korular ortaya çıktı
karbon devrinde korular gerçek ormanlar haline geldi
bitkilerin, karbon devrinde zamanla kömüre dönüşen son derece büyük miktarlarda karbon kalıntıları bırakacak kadar çoğalmalarının nedenini açıklamak olanaksızdır
kuşkusuz, yeryüzü kabuğundaki tüm kömürler karbon devrinde oluşmamıştır; ama büyük bir bölümü, o devirden kalmadır
bu yüzden, bilim insanları, karbon devrinde atmosferin, bitki metabolizması için gerekli bir madde olan karbondioksit açısından zengin olduğunu düşünmektedirler; bununla birlikte, bitki dünyasındaki söz konusu dev patlamanın nedeninin bu olduğunu kanıtlamak olanaksızdır
karbon devri çok uzun bir süreyi kapsadığı için, bu devirde deniz düzeyindeki değişikliklerin tarihi oldukça karmaşıktır
dünyanın sonradan yeniden yükselecek birçok bölgesi tümüyle su altındaydı; bazı bölgeleri birçok kez su basmıştı
ayrıca, karmaşık dağoluş değişiklikleri de bu devirde oldu ve bu değişikliklere, magma ve yanardağ hareketleri eşlik etti
iklimin bugünkünden farklı olduğu gerçeği şaşırtıcı değildir; ama, gondwana kıtasında (sonradan güney afrika, güney asya, güney amerika ve avustralya diye adlandırılan bölgeler) geniş alanlara yayılan buzullaşmanın başlaması, ilgi çekici bir durumdur
öte yandan, spitsbergen adaları gibi günümüzde buzul ikliminin görüldüğü bölgelerde, iklim ılımandı
iklimin ılımanlığı, kömür oluşumunu kolaylaştırıyordu
karbon devri, adını bu devirde oluşan bol kömür tortullarından alır
kömür, tortullar halinde karbon devrinden önce de, sonra da vardı; hattâ günümüzde bile oluşmaktadır, ama görünüşe bakılırsa, karbon devrine özelliğini veren hızlı oluşum, bir daha hiç tekrarlanmamıştır
kömür tortulları karbon devrinde oluşmuş tüm kayalarda bulunmazsa da, bazı özel bölgelerde (çin gibi)
karbon devri kayalarının tümünde kömür tortullarına rastlanır
bununla birlikte, kuzey amerika’nın batısında yer alan dağlık bölgedeki yaygın karbon devri yapıları, kömür kapsamaz
karbon devri yapılarından elde edilen kömür ne çok eski, ne de çok yeni olduğu için, bulunabilecek en iyi kömürdür
yeni kömürün guncelhbr.com ısıtma gücü düşüktür; bunun yanı sıra, eski kömür yarı yarıya hiç de yanıcı olmayan grafite dönüşmüş olabilir
balıkların denizlerde çoğaldığı devonyen devrinde, ikiyaşayışlılar ortaya çıktılar
tamamlanmamış bir başkalaşma olayı yaşayan ilk böceklerin ortaya çıkışı, karbon devrinin başlangıcıyla çakışır
çeşitli bitki yapılarının yaşamlarını sürdürdüğü yeryüzünün değişik köşelerinde, ormanlar oluşuyordu
karbon devrinin ortalarına doğru, yaşam çizgileri bugüne varan kozalaklılar ortaya çıktı
ilk ormanların hemen tümü, bataklık bölgelerde gelişti
bu yüzden, karbon devri bitkilerinin gelişiminde su, çok önemli bir öğe olma özelliğini koruyordu
ayrıca su, bu dönemi simgeleyen kömür oluşumunda belirleyici bir etken sayılabilir
yeşil bitkilerin, güneşten gelen ışık ve doğadan absorbe ettikleri karbondioksit ve su molekülleri ile organik maddeleri sentezlediğini biliyoruz.bitki ve hayvanların sentezlediği organik maddeler arasında ise karbonhidratlar önemli yer tutar.karbonhidratlar ve türevleri, saprofit bakteriler tarafından absorbe edilerek solunumda kullanılır ve solunum son ürünü olarak atmosfere serbest karbondioksiti bırakırlar
gerek hayvanların gerekse mikroorganizmaların ölümleri sonucunda, toprakta ayrışmaya başlayan vücut yapıları, metan bakterileri tarafından ayrıştırılarak co2 ‘ ye dönüştürülür ve atmosfere serbest olarak bırakılır.şemada görüldüğü gibi co2, ışık ve su varlığında tekrar bitkiler tarafından fotosentez reaksiyonlarında kullanılır
bunun dışında bitki ve hayvan ölüleri, toprağın çok derinlerinde, yüksek basıç ve sıcaklık etkisi altında petrol ve kömür gibi yapılara dönüşebilirler.petrol ve kömür, insanlar tarafından enerji ihtiyaçları için kullanılırken yine açığa karbondioksit (co2) ve karbonmonoksit (co) gazları çıkar
karbon elementi, doğadaki döngüsünü bu şekilde tamamlamış olur
</text></doc>
<docno>40943</docno>
<text>
çayıralan, yozgat
çayıralan, yozgat iline bağlı ilçelerden biridir.ilçe toprakları türkiyenin tam orta noktasında yer alırsivas, kayseri ve yozgat il sınırlarının kesiştiği noktadır
çayıralan, bir yanında akdağ ormanları ve akdağlar ile çevrili yeşil anadolu ilçelerindendir
rakımı 1 500 m, yüzölçümü 1 445 km2 ve nüfusu 25 958 (1997)dir
ilçe arazisi genellikle dağlıktır
doğuda akdağlar, batıda gevencik dağı, kuzeybatıda ise, beydağı yer almaktadır
vadilerle parçalanmış olan engebeli arazi, yer yer dalgalı düzlükler görünümüne kavuşmaktadır
ilçede tanınmış büyük bir akarsu yoktur
ancak, çok sayıda küçük dere ve öz bulunmaktadır
çayıralan özü, en önemli akarsuyudur
beypınarı ve kayapınarı sularının birleşiminden oluşan karacal özü, aşağı tekke deresi, külekçi suyu ve dere kemal ise, çayıralan özü'nün önemli kollarını oluşturmaktadır
doğal göllerin bulunmadığı ilçede, yahyasaray barajı ve iğdecik barajı'nın göletleri, hem tarım alanlarının, sulanmasında kullanılmakta, hem de çevreye bir görüntü kazandırmaktadır
iklimin karasal olduğu ilçede, yazlar; sıcak ve kurak, kışlar ise, soğuk ve kar yağışlı geçmektedir
akdağlar ilçeyi sert rüzgarlara karşı koru maktadır
hakim bitki örtüsü bozkırlardan oluş muştur
yağışların daha çok olduğu dağlık alanlarda ise; çam, meşe ve ladin türlerinden oluşan ormanlar yer almaktadır (% 43.76)
çayıralan, yozgat il'i genelinde ormanların en yoğun olduğu ilçelerden birisidir
vadi tabanlarında da söğüt ve kavak toplulukları yer almaktadır
osmanlı imparatorluğu zamanında akdağ nahiyesi olarak da anılan ilçenin tarihi çerkeş bey'e kadar dayanır
çerkeş bey'in yazlık yaylalığı olarak kurulan ilçenin tarihinin beylikler dönemi öncesine kadar uzandığı düşünülmektedir
ilçenin nüfusu 18.040 olup 11.134'ü köylerde, 6.906'sıysa ilçe merkezinde yasamaktadır
doğu ve kuzeyden çam, meşe ve ardıç ormanları ile çevrilidir
ilçenin önemli iş alanları tarım, hayvancılık, arıcılık, ticaret, fidancılık, orman ürünleri imalatı olarak sayılabilir
civar ilçeler içerisinden eğitim seviyesi en yüksek ilçe olan çayıralan halkının büyük bir kesimi (gurbetçi) işçi olarak başta almanya, avusturya, hollanda, belçika, fransa olmak üzere avrupa ülkelerinde çalışmakta, geri kalan halkın büyük bölümü ise memur ve girişimci olarak başta kayseri, istanbul, adapazarı, mersin, ankara gibi kentlerde yaşamlarını sürdürmekteler
avrupa'da işçi olarak çalışanların sayısı büyük bir yekün oluşturmaktadır
tarihi eser olarak ilçe merkezinde selçuklulardan kalma kümbet bulunmaktadır
eskiden bir medrese, mezarlık ve bahçesinde yer alan kümbetle birlikte bir kompleks olan bu alandan geriye bugün sadece kümbet kalmıştır
bugün medresenin yerinde yeni inşa eidlen bir cami bulunmaktadır
caminin ismi selçuklu camii yerine aşağı camii olarak değiştirilmiştir
halkının büyük kısmı müslümandır, son yıllarda camii, okul gibi kamusal hizmet binalarının sayısında artma gözlenmiştir
ilçeyi ilk kuranların büyük bir bölümü göçmen türkmen yörüklerdir
çevre köylerden ilçe merkezine dorğu göç devam etmektedir
avrupa emeklilerinden bir bölümü ve memuriyet nedeniyle ilçe dışındaki memur emeklileride ilçeye dönerek ahir ömürlerini ilçelerinde yaşamayı tercih etmektedirler
ilçeden, beyin göçü olmaktadır, büyük şehirlerde üniversite okuyarak türkiye'nin birçok illerinde ikamet eden çayıralanlılar vardır
bununla birlikte ilçesine ahdi vefa tamamen dönüp hizmet edenler de vardır
tarımsal üretim
ilçede yetişebilen tarım ürünleri çeşitlidir
buğday, arpa, çavdar, mısır, ayçiçeği, nohut, yonca, korunga, fiğ yetiştirilmektedir
genellikle buğday ve arpa tarımı yapılmaktadır
meyve olarak, elma, armut, kiraz, vişne, ceviz, kayısı, üzüm, gilaboru (kartopu) yetişmekte, yabani olarak ise kızılcık, ıhlamur, kekik, alıç, ardıç, kuşburnu, salep, dağ armudu gibi meyveler yetişmektedir
hayvansal üretim
yörede sığır, koyun, keçi, keklik, tavuk, hindi, manda, tavşan yetiştiriciliği, tatlısu balıkçılığı yapılmaktadır
ilçede çok sayıda çiftlik ve müstakil ahır bulunmaktadır
bunun yanı sıra yaz ayların halen çok sayıda yaylada hayvancılık devam ettirilmektedir
ilçede çok sayıda aile küçük çaplı hayvan yetiştiriciliğine devam etmektedir
üretilen sütün önemli bir bölümü civar illerde bulunan büyük süt fabrikaları tarafından toplanmakta, geri kalan kısmı ise özellikle ilçenin süt ve peynir gibi süt ürünleri ihtiyacını karşılamaktadır 
geleneksel ürünler
geleneksel olarak halk kendi salça, pekmez, mantılık özellikle kırpma mantı, bulgur, tarhana, kuşburnu marmelatı, peynir özellikle de küp peyniri gibi ürünlerini üretmektedir
turizm
ilçe merkezi ve köylerinde çok sayıda mesire alanı bulunmaktadır
bunun yanı sıra beşeri ve coğrafi etkiler sebebi ile günümüze gelene kadar ya tamamen yok olmuş ya da yıpranmış az sayıda tarihi eser bulunmaktadır
bu tarihi eserler arasında dikilitaş-turluhan köyü(eskiköy) ve bugün sadece kümbet kısmı ayakta olan medrese sayılabilir
belli başlı mesire alanları ise kaynarpınar, üççamlar, çatak, nur çeşmesi, ininbaşı, olarak sıralanabilir
çayıralan ormanları da çok sayıda görülmeye değer güzellik barındırmaktadır
ekonomik yapı
ilçenin en önemli ekonomik kaynakları kısıtlı olarak yapılan mermer üretimi, daha çok yurtdışında çalışan işçilerin katkıları, yaz aylarında şehirdışında yaşayan hemşehriler ve gurbetçilerin ziyaretleri ile oluşan turizm, yimpaş holding'e ait su fabrikasını sayabiliriz
bunun yanı sıra hizmet sektörü ve tarımsal üretimde diğer ekonomik gelir kaynaklarıdır
el sanatları
el sanatları olarak, azalmaya yüz tutsada, geçmişten gelen el sanatları: çedene (kenevir, kendir) bitkisinden elde edilen liflerden ip, sicim, heybe, çul, çuval gibi el dokuması ürünler elde edilmektedir
halıcılık yapılmaktadır
yün eğirilerek, çorap, eldiven gibi el sanatı ürünleri de üretilir
</text></doc>
<docno>151137</docno>
<text>
yaşam standardı
yaşam standardı, (hayat standardı) belirli bir birey ya da grubun ulaşabileceği mal ve hizmetlerin ölçüsü
yaşam standardı kavramı, tek tek kişilerin satın aldığı ürünlerin yanı sıra, kamu tesisleri ile devletin sağladığı hizmetler gibi topluca tüketilen mal ve hizmetleri de kapsar
bu tanımıyla yaşam standardı, gerçekte ulaşılmış olan tüketim standardı anlamına gelen kişisel ekonomik refahtan ayırt edilmelidir
yaşam standardı bireyin doğrudan denetimi altında olmayan kamu hizmetleri ile bireylerin içinde yaşadığı ortamın niteliği gibi refah etkisi uyandıran mal ve hizmetleri de kapsadığından, harcanabilir gelirle de karıştırılmamalıdır
bazı sosyologlara göre bir kişinin yaşam standardı (beklentileri anlamında) büyük ölçüde, kendisiyle aynı gelir düzeyindeki kişilerin tüketim kalıbının etkisi altındadır ve bu nedenle gelir düzeyi değiştikçe bireyin yaşam standardının da değişmesi beklenebilir
belirli bir grubun, örneğin bir ülke halkının yaşam standardından söz ederken, gerçek tüketim standartlarının ortalama değeri ile, bu ortalamanın hangi miktarlar arasında oynadığının da karşılaştırılması gerekir
çünkü ortalama yaşam standardı zamanla yükselse bile, zenginler daha zengin, yoksullar daha yoksul oluyorsa, o grubun yaşam standardının topluca yükseldiği söylenemez
bu nedenle de en zenginle en yoksul gruplar arasındaki ayrımın büyük olduğu ülkelerin yaşam standardını karşılaştırmak güçleşir
gelişmiş ülkelerle daha az gelişmiş ülkelerin yaşam standartları arasındaki farklar, sosyalist ya da kapitalist olsun, gelişmiş ülkeler arasındaki farklardan daha büyüktür
bu genel sorunlar yanında, yaşam standardının hangi nicel göstergelerle belirleneceği konusunda da farklı ölçütler ileri sürülebilir
gelir dışındaki göstergeler arasında protein gibi belli besinlerin tüketimi, ortalama ömür süresi ve güvenli su kaynaklarına erişebilme olanağı gibi temel gereksinimlerin düzeyi sayılabilir
güvenilir bir nüfus sayımı bile yapamayan yoksul ülkelerin varlığı göz önüne alınırsa, çeşitli uluslar ve yöreleri karşılaştırırken bu göstergelerin kullanılması yanıltıcı olabilir
</text></doc>
<docno>125311</docno>
<text>
oluktaş, şarkışla
oluktaş, sivas ilinin şarkışla ilçesine bağlı bir köydür
tarihçe
uzun yayla sınırındaki köylerden biridir.köyün yaşlılarına kulak verdiğinizde; yerleşime başlandığında, köyün oldukça yeşil olduğunu duyarsınız.kışla köyü`nden göç edilmeye başlanmadan önce, birkaç ev inşa edildiği ve hayvanları otlatmak amacıyla gelip gidilmeye başlandığı rivayetler arasındadır.kışla köyü`nden bu amaçla gelirken, bu köy istikametinde gelenlere nereye gittigi sorulduğunda: "kötü evlere gidiyorum" cevabından dolayı "kötü köy" adını almıştır
aynı şekilde kışla`dan ayrılarak bir köy kuran; dökmetaş, konalga ve uçuk türkmen köylerinden biridir
20. yüzyılın ikinci yarısında, coğrafi olarak merkezi bir yere sahip olmasından dolayı, diğer dört köye nazaran biraz gelişse de 80'li ve 90'lı yıllarda başta kayseri olmak üzere çok fazla göç vermistir.şarkışla`ya bağlı bir karakolun ardından, mahmut çelik`in öncülüğünde köye yeni bir cami yaptırılmıştır ve köy mezarlığı taş ve betondan duvarla çevrilmiştir.70'lerin başlangıcında köye bir sağlık ocağı yaptırılmıştır
80'lerde hayvancılık ve tarıma olan ilginin artmasıyla bir kooperatif açılmış ancak bir iki yıllık hizmetten sonra tekrar şarkışla'ya taşınmıştır.yine 80'lerin sonunda yusuf doğruer adlı öğretmenin öncülüğünde köyün ilkokul binası yenilenmiş, köylünün de desteği ve öncülüğüyle iki katlı bir ilkokul yaptırılmıştır
kültür
türkmen kültür gelenek ve görenekleri yaşanmaktadır
köyde 14 köyün bağlı olduğu bir sağlık ocağı vardır
faal durumdadır.zaman zaman bir doktor ve bir hemşire atanmakla birlikte, atanan görevliler hizmet etmekten ziyade daha çok şarkışla`da ikamet etmeyi tercih etmektedirler.2003 yılına kadar yine aynı köyden olup, sağlık konusunda hiçbir bilgisi olmayan bir sağlık memuru atanmıştı.şu an ise ilçenin hastanesinde memuriyet hayatını devam ettirmektedir
sağlık ocağı ise kapatılıp kendi kaderiyle başbaşa bırakılmıştır
coğrafya
sivas ili'ne 118 km., şarkışla içesi'ne 27 km
uzaklıktadır.uzun yayla platosu sınırındadır.doğusunda; uçuk ve konalga, güneyinde; yeniyapan,batısında; başören ve dökmetaş,kuzeybatısında ise kışla köyü yer alır.güneyinde; ada tepeciği,güneydoğusunda ziyaret tepeciği,kuzeyinde; güney tepeciği,kuzeybatısında; höyük tepeciği yer alır
güney, eski gürün yolu, gürün yolu, pöyrek, çukuryurt, ada, sığırarkacı, teknepınar, dangaz, kurez, sırt, üceyurt, köroğlan, koyak, çorak vs. köyün çevresindeki yer adlarıdır
ulaşım olarak, en yakın bağlantı şarkışla'yadır
bugüne kadar ulaşım, şarkışla-pınarbaşı-kayseri yolundan ayrılan bir tali yolla sağlanmaktaydı
ancak ağustos 2011'den bu yana köy arazisinden geçen ve henüz resmi açılışı yapılmamış olan(mart 2012) 804 km uzunluğundaki ordu-sivas-iskenderun karayoluyla köyün ulaşım güzergahı tamamen değişmiş ve bağlı bulunduğu ilçe, şarkışla'ya olan mesafe 3–4 km kadar kısalmıştır
deyim yerindeyse köyün başına talihkuşu konmuştur
bu yeni yol; bu küylüye, konalga ve uçuk köylerine ilçeye olan uzaklığı 2 km daha da sıkaltıltabilme olanağı sunmuş ise de şimdilik bu fırsat muhtarlar ve köylüler tarafından ya farkedilebilmemiş ya da ilgisizlikten dolayı kaçırılmış gibi görünmektedir
böylelikle köyün diğer kısmındaki köyiçiyol da asfaltlanmış olup hem köy sağlık ocağı'nın, hem köyün bu kısmında oturan vatandaşın hem de konalga ve uçuk köylerinin ilçeye ulaşımı daha da kısa, rahat ve kolaylaşacaktı
zira hala 2012 yılında olunmasına rağmen kışın ilk kar yağışıyla köyün bu belirttilen kısmının ulaşımı bahara kadar imkansız hale gelmektedir
bu kısımda kar ve tipiden kapanan yolları köylü kendi imkanlarıyla başarabildiği kadar açabilmektedir
en azından cemel belediyesi gibi bu yeni yola bir giriş daha alınabilinirdi
ne demişler; "nereye bir yol gelirse, oraya medeniyet gelir."
iklim
köyün iklimi, karasal iklimin etki alanı içerisindedir
kışları kar yağışlı ve soğuk, bahar ve sonbahar nadir yağmur görülürken; yazları da sıcak ve kuraktır
bitki örtüsü bozkırdır
sonbahar aylarında ve kışın ilk aylarında köyde ciddi su sıkıntısı vardır
su ihtiyacı köy içerisindeki ara çeşmelerden sağlanmaktadır
yöresel yemekleri
ufak mantı, sıkma mantı, hambal, tarhana çorbası, içli köfte, sulu köfte, goltuk(yoğurtlu köfte), tatar çorbası, dökme bulgur pilavı, madımak (cacık aşı), düğür çorbası, un aşı, ovmaç, tandır ekmeği (lavaş), yuha ekmek (yufka)
tatlılar
baklava, sarığı burma, un helvası,ufalama
nüfus
1990`lı yılların başlangıcında köyde yaklaşık olarak 90 hane varken kasım 2008'de 43 hane iken, 2012 yılına gelindiğinde ise 37 hane`ye düşmüştür
yine aynı yıllarda dört öğretmen ve 150`ye yakın öğrencisiyle eğitim ve öğretimine devam eden okulda 2008 yılı itibariyle bu sayı öğretmen bazında bire, öğrenci bazında ise onbeşe düşmüştür.zorunlu ilköğretimin 8 yıla çıkarılması tüm türkiye'de olduğu gibi oluktaş köyünde de büyük bir göç dalgası başlatmıştır
köydeki genç nüfusun bu göç dalgasıyla şuan neredeyse köy okulu kapanma tehlikesi yaşamaktadır
bu yıl(2012) yeni bir uygulamayla 5. sınıf üstü öğrenciler her gün yapaltın köyüne taşınmaktatır
köyde öğretmen evi mevcut olmadığından öğretmenler açısından köyün cazibesi yoktur
hemen hemen her yıl öğretmen değişmesi de bunun en bariz göstergesidir
ekonomi
köy nüfusunun yarıya yakını almanya ve değişik ülkelerdedir.kesin dönüş yapanlar şarkışla ve kayseri'ye yerleşmiştir.dış ülkeye gidemeyenler kayseri, istanbul, bursa, mersin, kütahya ve izmir'de ikamet etmektedir.sadece istanbul'da 60 hane vardır.köyde kalan halkın geçim kaynağı hayvancılığa ve tarıma dayalıdır.köy halkı genellikle ihtiyarlardan oluşmaktadır.gençler köyü ekonomik nedenlerden terketmişlerdir.köy, yerleşim alanı itibariyle uzun yayla platosu sınırında olmasına rağmen, verimsiz bir arazidedir.bu da haliyle köy halkını göçe zorlamıştır
kayseri ve istanbul göç edilen yerlerin başında gelir.sayıları çok olmasa da danimarka, almanya, hollanda ve fransa`da bu köyden ayrılan insanlara rastlamak mümkündür
</text></doc>