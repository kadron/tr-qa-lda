<docno>74454</docno>
<text>
türk işaret dili
türk işaret dili ya da tid türkiye ve kuzey kıbrıs türk cumhuriyeti'indeki işitme engelliler tarafından kullanılan dildir
diğer işaret dilleri gibi türk işaret dili de türkçe'nin gramer yapısından farklı olarak kendine özgü bir gramer yapısına sahiptir
türkiye istatistik kurumu'nun verilerine göre türkiye'de 89,043 kişi (53,543'i erkek 35,500'i kadın) işitme engelli, ve 55,480 kişi de (34,672 erkek, 20,808 kadın) konuşma engellidir
türk işaret dili'nin tarihi 16. ve 17. yüzyıllara osmanlı devleti'ne kadar uzanır
o zaman bile osmanlı mahkemelerinde işaret dilinin kullanıldığına dair kayıtlar mevcuttur
kaynaklar
1.türkiye istatistik kurumu, nüfus, konut ve demografi verileri 2000
2.miles, m. (2000)
signing in the seraglio: mutes, dwarfs and gestures at the ottoman court 1500-1700, disability & society, vol
15, no
1, 115-134
3.dikyuva, h & zeshan,u
(2008) turkish sign language one level (turk isaret dili birinci seviye) nijmegen ishara press
</text></doc>
<docno>77467</docno>
<text>
bucak (yerleşim)
bucak veya nahiye; türkiye'de coğrafya, ekonomi, güvenlik ve mahalli hizmet bakımlarından aralarında ilişki bulunan kasaba ve köylerden meydana gelen, ilçeden küçük bir mülki idare bölümüdür
günümüzde bucakların işlevselliği kalkmıştır, 1970'lerden beri bucak teşkilatlarına yeni bucak müdürleri atanmamaktadır
buna rağmen bucaklar hâlâ hukuken tanımlıdır ve resmî istatistiklerde belirtilir
tarih
bucaklar, 1871 yılında "nahiye" adıyla yönetim sistemine girmiştir
bucaklar (diğer adıyla nahiyeler) 1923-1970 döneminde bucaklar ulaşım ağı yönünden birbiriyle bağlantılı, jeomorfolojik ünite ve birimler itibariyle aynı coğrafi ortamı paylaşan köylerin (muhtarlık alanlarının) bir sınır içine alınmasıyla oluşturulmuş idari alanlardı
bu alan içinde merkezi konumlu bir yerleşme (köy, kasaba veya şehir) bucak merkezi olurdu ve bucak müdürlüğü teşkilatı burada yer alırdı
1949'da kabul edilen 5442 sayılı il idaresi kanununa göre bucak "coğrafya, ekonomi, güvenlik ve mahalli hizmet bakımlarından aralarında münasebet bulunan kasaba ve köylerden meydana gelen bir idare bölümü" olarak tanımlanmıştır
bucaklar il ve ilçelerde olduğu gibi kanunla değil bir idari işlemle kurulurlar
bu idari işlem içişleri bakanlığının kararı ve cumhurbaşkanının onayıdır
içişleri bakanlığı'na bağlı iller idaresi genel müdürlüğü’nün bünyesinde 1971'de kurulan dördüncü şube, “il, ilçe, bucak kurulması,
kaldırılması, merkezlerinin değiştirilmesi, mülkiye müfettişlerinin raporlarının izlenmesi ve genel
müdürlük yönergesinde belirtilen diğer iş ve işlemlerin yürütülmesiyle” görevlendirilmiştir
günümüzde
5442 sayılı il idaresi kanununa göre türkiye'nin en küçük mülki idare birimi olan bucaklar günümüzde idari anlamda işlevsiz bırakılmıştır
bu yüzden, pratik anlamda türkiye'nin en alt kademedeki mülki idare bölümü bucak değil ilçedir
hukuki anlamda bucak kuruluşu varlığını sürdürmektedir, istatistik talolarda bilgiler bucak düzeyinde verilmeye devam etmektedir
türkiye istatistik kurumu'nun yayımladığı genel nüfus sayımı idari bölünüş bültenlerinde ve harita genel komutanlığı'nın yayımladığı türkiye mülki idare bölümleri haritalarından hâlâ bucak ve bucak merkezi terimleri geçmektedir
1970'li yıllarda bucakların fonksiyonuna son verilmeye başlanmış ve boşalan bucak müdürlerinin yerine atama yapılmamamıştır
2011 itibariyle türkiye'de 634 bucak teşkilatı olmakla beraber, bucak müdürü sayısı 1'dir
çoğu eski bucak merkezinin belediye teşkilatı dahi yoktur
eskiden bucaklar, kendilerine bağlı olan köylerin devletle ilişkilerini yerinde çözerek kaymakamlık ve valiliklerin yükünü azaltmaktaydı
ancak ulaşım ve haberleşme olanaklarının gelişmesi ile bunlara olan gerek azalmıştır
buna rağmen, bucak teşkilatların tasfiye edilmesinden sonra ilçe teşkilatarının yükü artmıştır
içişleri bakanlığı 1984'te bucak müdürü olmayan köy, kasaba ve bucakta, törenlerde devleti temsil etme yetkisine sahip başka bir "mahalli mülkiye amiri" olmadığını belirtilmiştir
idari yapı
il idaresi kanununa göre bucak idaresi bir bucak müdürü, bucak meclisi ve bucak komisyonundan oluşur
</text></doc>
<docno>59899</docno>
<text>
hemşire
hemşire, tdk'ya göre; mesleki eğitim almış, hekimle iş birliği yaparak hastaya bakan sağlık çalışanına verilen isimdir
2 mart 1954 tarihli 8647 sayılı resmi gazete'ye göre; hemşireliğin tanımı şöyledir: "türkiye’de üniversitelerin hemşirelik ile ilgili lisans eğitimi veren fakülte ve yüksek okullarından mezun olan ve diplomaları sağlık bakanlığınca tescil edilenler ile öğrenimlerini yurt dışında hemşirelik ile ilgili, devlet tarafından tanınan bir okulda tamamlayarak denklikleri onaylanan ve diplomaları sağlık bakanlığınca tescil edilenlere hemşire unvanı verilir
bu kanunun yürürlüğe girmesinden evvel usulüne göre hemşirelik sınıfına alınmış olanlar sanatlarını yapmaya ve hemşire unvanını kullanmaya devam ederler."
türkiyede hemşirelik eğitimi sağlık meslek liseleri ve üniversitelerin ilgili bölümlerinde yapılmaktadır
hemşirelik eğitimi sağlık mesleklerinde 4 yılda verilmektedir
4 yılın sonunda dileyen öğrenciler meslek yüksek okullarında eğitimlerine devam ederek hemşirelik alanlarında yükselebilmektedirler
türkiye istatistik kurumu'nun saptamalarına göre; 2001 yılında türkiye'de 75.879 hemşire bulunmakta ve aynı verilere göre hemşire başına 903 kişi düşmekteydi
modern hemşireliğin kurucusu; florence nightingale'dir
nightingale; şu sözleriyle ünlüdür; ""tanrının en değerli armağanı olan hayat, çok defa hemşirenin ellerine terk edilmiştir.""
ilk türk hemşire; selçuklu döneminde yaşamış olan gevher nesibe'dir
12 mayıs günü, florence nightingale'in doğum günüdür ve her yıl dünyada "hemşireler günü" olarak kutlanmaktadır
</text></doc>
<docno>84955</docno>
<text>
tuzla, istanbul
tuzla, istanbul ilinin en güneyde bulunan ilçesidir
türkiye'nin orta derecede kalabalık nüfuslu ilçelerinden biridir
türkiye'nin en büyük tersanesi ve türkiye'nin tek formula 1 pisti tuzla'dadır
1400 yılında yıldırım bayezid tarafından osmanlı topraklarına katıldı
tuzla'da yaşayan rumlar, lozan anlaşması çerçevesinde selanik, kavala ve drama'dan gelen türklerle yer değiştirmişlerdir
1980'lerin sonuna kadar balıkçılık ve çiftçiliğin bir arada sürdürüldüğü tuzla'da sanayinin gelişmesiyle çiftçilik önemini yitirmiştir
günümüzde tuzla, tersanelere de ev sahipliği yapmaktadır
merkezde itü denizcilik fakültesi, kuzeybatıda çok ünlü bir askeri okul olan tuzla piyade okulu ve güneyde tuzla burnu'nda ise deniz harp okulu bulunmaktadır
ayrıca sabancı üniversitesi, okan üniversitesi, gedik üniversitesi, medeniyet üniversitesi, süleyman şah üniversitesi ve piri reis üniversitesi de tuzla'da bulunmaktadır
ayrıca koç özel lisesi ve sabancı koleji de tuzla'da yer almaktadır
coğrafya
tuzla, istanbul'un en güneyinde yer alır
coğrafi konum olarak kuzeyde ve batıda pendik ilçesi bulunur
doğusunda kocaeli'nin gebze ilçesi yer alır
güneyinde marmara denizi bulunur ve 13 km kıyı şeridine sahiptir
deniz seviyesinden yüksekliği, merkezde ortalama 25-30 metredir
güneydeki tuzla burnu büyük bir çıkıntı olarak göze çarpar
araziler genellikle engebelidir
yükseklik akfırat ve orhanlı beldelerinde 250-300 metreyi bulur
en yüksek yer 300 m ile akfırat'tadır
iklim
tuzla; marmara ikliminin etkisi altındadır
yazları sıcak ve kurak, kışları ise ılık ve yağışlı geçer
yıllık ortalama sıcaklığı 15°c'dir
kışın sıcaklık sıfırın altına nadiren düşer
bahar ayları yağışlıdır ve nisan ayından itibaren sıcaklık belirgin bir şekilde yükselir
1975'ten beri yapılan ölçümlere göre kış ayları ortalama sıcaklığı 6,4°c-8,5°c arasında, yaz ayları ortalama sıcaklığı ise 22°c-24,3°c arasındadır
nüfusu ve ilçe oluşu
türkiye istatistik kurumu'nun (tüik) hazırlamış olduğu "2008 yılı" adrese dayalı nüfus kayıt sistemi (adnks) nüfus sayımı sonuçlarına göre tuzla ilçesinin "toplam nüfusu 181.658" kişidir
istanbul'un 39 ilçesi nüfus sayısı bakımından 2008 yılı verilerine göre incelendiğinde beşiktaş'tan sonra 32. sırada yer almıştır
tuzla'yı arnavutköy izlemektedir
1936 yılında müstakil belediye olan tuzla 1951 yılında kartal ilçesine bağlanmış, 1987 yılında pendik ilçesinin kurulması nedeniyle pendik ilçesine bağlanmıştır
tuzla, 03.06.1992 tarih ve 21247 sayılı mükerrer resmi gazete'de yayımlanan 27.05.1992 tarih ve 3806 sayılı bakanlar kurulu kararı ile pendik ilçesinden ayrılarak tuzla adı altında müstakil bir ilçe olmuştur
ulaşım
ulaşım tuzla'da kara ve demir yoluyla sağlanmaktadır
iett ve özel halk otobüsleriyle tuzla'dan kadikoy'e, esenler'e, cevizlibağ ve bostancı'ya otobüs hatları bulunmaktadır
deniz ulaşımına müsait olmasına rağmen şehir merkezine uzak konumu nedeniyle deniz yolu ulaşımı yoktur
tuzla'da bulunan demiryolu marmaray çalışmaları kapsamında yenileme olduğundan belli bir süre hizmet vermeyecektir
</text></doc>
<docno>29152</docno>
<text>
2011 türkiye genel seçimleri
2011 türkiye genel seçimleri, türkiye büyük millet meclisi 24
dönem üyelerinin seçilmesi için 12 haziran 2011'de yapılan genel seçimlerdir
34 yıldan sonra türkiye'nin "erken" yapılmayan ilk genel seçimidir
arka plan
21 ekim 2007 tarihli referandum ile birlikte yürürlüğe giren anayasa değişiklikleri uyarınca genel seçim süresi 5 yıldan 4 yıla indirildi
başbakan recep tayyip erdoğan 3 ekim 2010 günü yaptığı açıklamada genel seçimlerin normal tarihinden bir ay önce -haziran ayı başında- yapılacağını duyurdu
tbmm 3 mart 2011'deki oturumunda milletvekili genel seçimlerinin 12 haziran 2011 pazar gününde yapılmasına ilişkin önerge tbmm genel kurulu'nda oybirliğiyle kabul edildi
2010 nisan ayında seçim kanunda birtakım değişiklikler yapıldı
düzenlemeyle, seçimlerde kürtçe propaganda yapılması serbest bırakıldı
bunun dışında tahta oy sandıkları yerine eni 40, boyu 55, yüksekliği 50 cm, şeffaf, ısıya ve kırılmaya dayanıklı sert plastikten yapılan sandıklar kullanılacak
bilboardlarda propaganda süresi uzatılarak 20 günden 30 güne çıkarıldı
bu seçimlerde ilk kez 25 yaşındakiler milletvekili adayı olabilecek
adalet ve kalkınma partisi, 186 milyon 544 bin; cumhuriyet halk partisi, 83 milyon 608 bin; milliyetçi hareket partisi, 57 milyon 148 bin lira seçim yardımı alacak
seçime katılan partiler
yüksek seçim kurulu'nun 5 mart 2011 tarihli kararına göre, 27 siyasi parti seçime katılmaya hak kazandı
bu partilerden barış ve demokrasi partisi, işçi partisi ve yeni parti oy pusulası sıralaması için yapılan kura öncesinde seçime katılmama kararı aldı ve oy pusulası sıralamasına 24 parti girdi
bu 24 partinin 6'sı liste verme aşaması öncesinde seçime katılmama kararı alarak veya liste vermeyerek seçimden çekildi
liste vermeyen partiler: alternatif parti, bağımsız türkiye partisi, eşitlik ve demokrasi partisi, genç parti, halkın yükselişi partisi, türkiye partisi
hak ve özgürlükler partisi de liste vermesine rağmen daha sonra seçimlere katılmama kararı aldı
böylece, 12 haziran 2011 seçimlerine kendi adıyla katılan siyasi parti sayısı sayısı 17'ye indi
ysk, 18 nisan 2011'de özgürlük ve dayanışma partisi ve yurt partisi'nin seçime katılamayacağına karar verdi
böylece, 12 haziran 2011 tarihinde yapılacak seçime katılacak adayların ysk tarafından açıklanan geçici listesine göre, seçime girecek siyasi parti sayısı 15 olarak belirlendi
illerin çıkardıkları milletvekili sayıları
yüksek seçim kurulu 2 mart 2011'de türkiye istatistik kurumu'nun 2010 nüfus sayımı sonuçlarını baz alarak seçim çevrelerinin çıkaracağı milletvekili sayısını yayımladı
buna göre 14 ilin bir önceki seçime göre çıkaracağı milletvekili sayısı artarken, 28 ilinki azaldı
39 ilin çıkaracağı milletvekili sayısı ise değişmedi
yine bu düzenlemeyle 85 ile en çok milletvekilini istanbul, 1 ile de en az milletvekilini bayburt çıkardı
aşağıdaki tabloda illerin çıkardığı milletvekili sayıları görülmektedir
bağımsız aday ve bloklar
12 haziran 2011 seçimlerinde esas olarak yüzde 10'luk türkiye seçim barajına takılmamanın bir yolu olarak ve bazı kısmi ittifakları da içerecek şekilde, bazı partiler seçimlere "bağımsız adaylar bloku" olarak katılmayı tercih etti
anılan yöntem 2007 türkiye genel seçimlerinde barış ve demokrasi partisi tarafından uygulanmış ve bu partiye tbmm'de grup kurma olanağı vermişti
bu seçimde bdp yeniden ve ip ilk kez, bu yöntemi izledi
bunun yanı sıra herhangi bir partiyle bağlantısı olmayan ya da milletvekili adaylığı için başvurduğu partiden adaylıkları kabul edilmeyen kişilerden de bağımsız milletvekili adayı olarak seçimlere girenler oldu
emek, demokrasi ve özgürlük bloku
barış ve demokrasi partisi, 23 şubat 2011 tarihinde seçimlerde emek, demokrasi ve özgürlük bloku‎ adaylarını destekleyeceğini açıkladı
7'si emek, demokrasi ve özgürlük bloku'dan olmak üzere 12 bağımsız adayın adaylıkları ysk tarafından iptal edildi
12 bağımsızın adaylıklarının iptaline yönelik karar alındığına dair haberler 18 nisan 2011 akşam saatlerinde medyada yer almaya başladı
19 nisan 2011'de ysk tarafından geçici aday listeleri'nin açıklanmasıyla, iptaller netleşti
adaylıkların iptalinden sonra yoğun hukuki ve siyasi tartışmalar yaşandı
19-20 nisan 2011 tarihlerinde bazı doğu ve güneydoğu kentleri ile istanbul'da ağırlıklı olarak bdp taraftarlarınca protesto gösterileri yapıldı
bazı gösterilerde olaylar çıktı
bazı gösterilerde göstericiler tarafından taş, havai fişek, molotof kokteyli kullanıldı
bu gösteriler sırasında ve sonrasında çok sayıda kişi gözaltına alındı
20 nisan 2011'de bismil'de bir gösterici polisin müdahalesiyle öldü
ysk başkanı ali em'in 19 nisan 2011'de gazetecilere ayaküstü yaptığı kısa açıklama, "ysk'nın itirazlara açık kapı bıraktığı" şeklinde yorumlandı
öte yandan, eli em, aynı konuşmanın sonunu "kararımız belli, bunun dışında bir açıklama yapmayacağım" diye bağlamıştı
adaylıkları iptal edilen kişilerden önemli bir kısmı 19-20 nisan 2011 tarihlerinde, tartışmanın esasını oluşturan "memnu hakların iadesi"ne dair kararları çeşitli mahkemelerden aldı ve ysk'ya ulaştırdı
ysk başkanvekili kırdar özsoylu 20 nisan 2011 saat 16:50 sularında gazetecilere yaptığı açıklamada, şahsi fikrinin itirazların değerlendirilmesi gerektiği yolunda olduğunu söyledi
özsoylu, ysk'nın konu hakkında 21 nisan 2011 saat 10'da yapılacak toplantıda karar alacağını söyledi
ysk başkanı ali em, 20 nisan 2011 saat 18:00'de gazetecilere yaptığı açıklamada "itirazları peyderpey değerlendiriyoruz
il seçim kurullarına yapılacak itiraz süreleri bugün 17'de sona erdi
inceleyeceğiz."
dedi
yüksek seçim kurulu 21 nisan 2011 akşam saatlerinde yaptığı basın açıklamasıyla, daha önce seçime katılamayacaklarına karar verdiği 12 adayın itirazı üzerine aldığı yeni kararı duyurdu
buna göre, itirazları kabul edilerek milletvekilliği adaylıkları devam edenler: harun özcan, hatip dicle, leyla zana, mehmet salih yıldız, ertuğrul kürkçü, gültan kışanak, sebahat tuncel
itirazları reddedilen ve milletvekili adayı olamayanlar: isa gürbüz, çiçek otlu, şerafettin efe
ysk, basın açıklamasında, abdullah kızılay ile nezir sincar haklarındaki incelemenin devam ettiğini belirtti
buna göre, emek, demokrasi ve özgürlük bloku'ndan sadece isa gürbüz'ün adaylığı iptal edilmiş oldu
haklarında inceleme devam eden kişiler arasında da bu bloktan aday bulunmuyor
anketler
seçimler öncesi değişik şirketler tarafından anketler yapılmaktadır
bu anketlerden bazılarının sonuçları 2011 türkiye genel seçimi anketleri sayfasında toplanmıştır
anketlere genel olarak bakıldığında, seçim yaklaştıkça vatandaşların baraj altında kalan partilerden büyük partilere doğru yöneldiği ortaya çıkmaktadır
buna göre ak parti, chp ve bdp (destekli bağımsızlar)'nin oylarında artış, mhp'nin oyunda ise anlamlı bir düşüş ya da artış görülmemektedir
yapılan son anketlerde (mart-nisan 2011) ak parti %48.2 ile %51.2, chp %24.4 ile %28.8, mhp %10.7 ile %15.0 ve bdp %4.3 ile %6.6 arasında değişen oy almaktadır
sonuçlar
2011 türkiye genel seçimleri'nin resmi sonuçları:
gümrük oyları dahil türkiye geneli seçim sonuçları:
</text></doc>