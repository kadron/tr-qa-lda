<docno>108063</docno>
<text>
su kirliliği
su kirliliği, göl, nehir, okyanus, deniz ve yeraltı suları gibi su barındıran havzalarda görülen kirliliğe verilen genel addır
her çeşit su kirliliği, kirliliğin bulunduğu havzanın çevresinde veya içinde yaşayan tüm canlılara zarar verdiği gibi, çeşitli türlerin ve biyolojik toplulukların yok olmasına ortam hazırlar
su kirliliği, içinde zararlı bileşenler barındıran atık suların, yeterli arıtım işleminden geçirilmeksizin havzalara boşaltılmasıyla meydana gelir
genel
su kirliliği, küresel olarak büyük bir sorun olduğu gibi, birçok ölüm ve salgın hastalık olaylarının nedeni olarak görülmektedir
günde 14,000 insan doğrudan veya dolaylı olarak su kirliliğinin neden olduğu hastalıklar sonucunda yaşamını yitirmektedir
buna ek olarak gelişmekte olan ve gelişmiş ülkelerde görülen akut sorunların yanında, bu kirliliğin azaltılması için çalışmalar yapılmaktadır
bugün dünyada yüzde olarak en çok kirli su havzasına sahip olan ülke amerika birleşik devletleri'dir
son zamanlarda yapılan ulusal bir araştırmada bu ülkedeki nehir havzalarının yüzde kırk beşi, göl havzalarının yüzde kırk yedisi, liman ve haliçlerin yüzde otuz ikisi kirlenmiş durumdadır
su kirliliği kavramı, genel olarak insanların neden olduğu etkenlerden dolayı oluşan kirliliği tanımlamak için kullanılır
ancak kimi zamanlarda bazı canlı türlerindeki bozulan dengeler sonucunda da diğer canlılarca su kirliliği oluşabilmektedir
doğal yoldan oluşan su kirliliğinin nedenleri arasında yanardağlar, aşırı alg üremesi, rüzgarlar ve depremler yer almaktadır
bunların dışında su kirliliği sınıflandırmalarında farklı ölçütler ve farklı kirlilik çeşitleri bulunmaktadır
su kirliliği kategorileri
su havzalarındaki atık su kaynakları genellikle birbirinden farklıdır, ancak yine de aralarında bazı benzerlikler barındırırlar
kaynaklarına göre su kirliliği, iki farklı sınıfta incelenmektedir
noktasal kirlilik
noktasal kirlilik, bir su havzasının su borusu veya hendek gibi belli bir noktadan kaynaklanan atıklarla kirlendiğini gösterir
bu tür kirliliğin kaynakları arasında bir arıtım tesisinden boşaltılan evsel atıklar, fabrika atıkları veya rögar taşkınları yer almaktadır
noktasal kirlilik, abd'deki temiz su hareketi (cwa) tarafından yönetmelik uygulamaları kapsamında tanımlanmaktadır
cwa'nın noktasal kirlilik tanımı 1987 yılında belediye boyutundaki rögar taşkınlarını ve sanayi taşkınlarını da içerecek şekilde değiştirildi
noktasal olmayan kirlilik
noktasal olmayan (nps) kirlilik ise belirli ve tek bir kaynağı olmayan, yayılmış durumdaki kirliliklere verilen addır
bu tür kirliliğin nedeni, küçük oranda bazı kirletici maddelerin zamanla birikerek bir yerde yığılmasıdır
bir tarım arazisinde gübrelenmiş alanlardan sızan ve zamanla biriken azotlu bileşiklerin oluşturduğu kirlilik buna en bilinen örnektir
yine bir sel sonucunda kopan ve sürüklenen tarım ürünleri veya orman biyosferi de bu tür kirliliğe örnek olarak gösterilmektedir
kimi zamanlarda sel suları veya taşkınların süpürdüğü parklar, caddeler, otobanlar, kentsel atık birikintilerine neden olur
bu da çoğu zaman noktasal olmayan kirlilik adı altında incelenmektedir
ancak kimi zamanlarda bu tür yığmaların nedeni tek bir noktadaki kanalizasyon taşkını olduğunda bu örnek yetersiz olmaktadır
yeraltı suyu kirliliği
yüzey suları ve yeraltı suları arasındaki bağlantı karmaşıktır
bu nedenle yeraltı sularındaki kirlilik tek bir başlık altında incelenmekte olup, yüzey suyu kirliliği kadar kolayca sınıflandırmalara konulamamaktadır
bu sınıflandırmanın zor oluşunun nedenleri arasında, yeraltı suyuna etki edebilecek noktasal veya noktasal olmayan kirliliklerin belirsiz oluşu ve incelenmesinin zor oluşudur
ayrıca bir yeraltı suyunun üzerinde yer alan topraktaki bazı kirlilikler her zaman yüzeydeki bir su havzasını kirletmek zorunda değildir
bu tür kirlilikler çoğunlukla yeraltı sularına erişerek burada belli bazı kirliliklere neden olmaktadır
bu nedenle yeraltı suyu kirliliğinde, üzerindeki toprak katmanının özellikleri, hidroloji ve kirleticilerin özellikleri incelenmelidir
su kirliliğinin nedenleri
kirliliğe neden olan kirleticiler arasında farklı çeşitler barındıran kimyasal maddeler, patojenler, ısı değişimi gibi fiziksel veya duyusal değişiklikler yer almaktadır
yine kimi zamanlarda doğada ve suda doğal olarak var olan kalsiyum, sodyum, demir, manganez gibi minerallerin derişiminin aşırı artışı da kirlilik nedeni olarak görülmektedir
oksijen tüketen maddeler arasında bitkiler gibi doğal unsurlar veya kimyasal maddeler gibi insan eli değmiş unsurlar yer alabilir
diğer doğal veya yapay oksijen tüketici maddeler sudaki bulanıklığa neden olur
bu da ışığı yansıtmayacağından çevredeki bitkilerin büyüme hızını yavaşlatır
ayrıca bazı balık türlerinin solungaçlarının tıkanmasına neden olur
birçok kimyasal madde toksiktir
patojenler de insan ve hayvanlar üzerinde su yoluyla taşınan hastalıklara neden olur
suyun fiziksel kimyasında oluşan değişikliklerin nedenleri arasında asitlik (ph değişiklikleri), elektrik iletkenliği, sıcaklık ve alg birikimi yer almaktadır
patojenler
koliform bakterisi, su kirliliğini ölçmek adına sık kullanılan bir bakteri belirleyicisidir
bu bakteri türü doğrudan hastalığa yol açmasa da; bazı mikroorganizma türleri, insan sağlığı üzerinde olumsuz etkiler bırakabilmektedir
bunlar arasında aşağıdaki canlılar yer almaktadır;
yüksek orandaki patojenler, yetersiz arıtılmış lağım sularının döküldüğü tatlı su havzalarında bulunmaktadır
bu durum özellikle az gelişmiş ülkelerde görülen ve sadece tek işlemle arıtmanın uygulandığı su havzalarında olağandır
yine, gelişmiş ülkelerde yer alan eski kentler, altyapı yetersizlikleri nedeniyle sürekli olarak kanalizasyon taşkınlarına neden olabilmektedir
ayrıca bazı kentlerde yer alan birleştirilmiş kanalizasyon sistemleri de olası bir yağmur fırtınası sonucunda arıtılmamış suları doğaya boşaltabilmektedir
kimi zamanlarda yoksul büyükbaş hayvan işletmeleri de patojen organizmaların artışına neden olabilmektedir
kimyasallar
kimyasal kirleticiler arasında organik veya inorganik bileşikler bulunmaktadır
organik su kirleticileri:
inorganik su kirleticileri:
iri ölçekli kirleticiler ise gözle görülebilir maddelerin suya karışmasıyla oluşan fiziksel bir kirlilik türüdür
özellikle su taşkınları veya fırtınalar sonucunda büyük maddeler su havzalarına geçebilir
bu kirleticiler:
termal kirlilik
termal kirlilik, doğal bir alanın ısısının alçaltılıp yükseltilmesiyle beliren insan nedenli bir kirlilik türüdür
bu kirliliğin en bilinen nedeni, enerji santrallerinde su havzalarından soğutucu olarak su çekilmesi ve ısınan suyun su havzalarına geri akıtılmasıdır
isınan su, oksijeni daha az tutacağından sudaki canlı yaşamı tehlikeye girer
ayrıca ekosistemin elemanlarına zarar verir
öyle ki çeşitli termofilik türlerin artışı gözlemlenir
bu durum genellikle kentsel alanlarda görülür
bu durumun tam tersi de soğuk su kaynaklarının ılık nehirlere akarak ısıyı düşürmesiyle de belirebilmektedir
kirleticilerin taşınımı ve tepkimeleri
çoğu su kirleticileri, nehirler ve diğer akarsular aracılığıyla okyanuslara ve denizlere taşınır
dünyadaki bazı bölgelerde nehirler aracılığıyla taşınan kirleticiler, kilometrelerce uzakta yer alan deltaları ve kıyıları kirletebilmektedir
swmm veya dssam modeli gibi ileri düzey bilgisayar modelleri, dünya çapında beliren veya belirmesi olası kirlilik durumların gösteriminde kullanılmaktadır
kopepod gibi kirlilik belirlemede kullanılan türler, new york bight gibi yerlerde kirlilik analizinde kullanılmaktadır
buradaki örnekle gidilecek olursa, hudson nehri'ndeki en yüksek toksin oranı nehrin ağzında değil, yaklaşım 100 km güneyde planktonlar sayesinde ölçülmüştür
hudson'un atıkları coriolis etkisi nedeniyle nehir ağzından gerilere taşınmaktadır
oksijen tüketen kimyasallar ve alg topluluklarının ölümüyle bu canlıların hücrelerinden çıkan kimyasalların artışı sonucunda çok düşük oksijen oranının ölçüldüğü bölgeler yine söz konusu nehrin güney ve ağızdan uzak kısımlarıdır
balık ve kabuklu deniz hayvanlarının ölümlerinin bildirildiği bu olay zincirinde toksinleri taşıyan kopepodların küçük balıklar tarafından tüketilmesi ve bu balıkların büyük balıklar tarafından yenilmesi sonucunda toksinin ekosistemde yarattığı etki büyümektedir
bu olaya biyo-artış adı verilse de kimi zamanlarda biyobirikim adıyla da geçebilmektedir
okyanuslardaki büyük girdaplar plastikten çöpleri belli bir yere toplar
örneğin, kuzey pasifik girdabı, ilk başta "büyük pasifik çöp arazisi" adıyla anılan bir çöp bölgesi oluşturdu
günümüzde bu bölge, türkiye yüzölçümünün 85 katı büyüklüğündedir
bu doğada uzun süre yok olmayan çöpler, çeşitli su kuşlarının ve hayvanlarının sindirim sistemine kaçarak bu canlıların iştahsız kalmasına, veya açlıkla yüzleşmesine sebep olmaktadır
birçok kimyasal madde, su kaynaklarında çok uzun sürede çürüyebilir
örneğin klorlanmış hidrokarbonlar içinde yer alan trikloroetilen (sanayi metallerindeki yağ arıtma işlemlerinde ve elektronik üretiminde kullanılan bir madde) ve tetrakloroetilen (kuru temizlemede kullanılan bir madde) karsinojen maddeler olup çürüdüklerinde dikloroetilen ve vinil klorit gibi yeni zararlı maddeler açığa çıkartırlar
yeraltı suyu görünmeyen akiferler içinde uzaklıklara dağıldığı için, kirliliğini azaltmak su yüzeyin kirliliğini azaltmaktan daha zor
kil gibi gözenekli olmayan akiferler kısmen suyu emme gibi basit filtrasyon ile, sulandırma ve bazı durumlarda kimyasal tepkime ve biyolojik etkinlik ile suyu bakterilerden arındırabilir
bazı durumlarda da su kirleten maddeler toprak kirleticilerine dönüşür
çatlaklardan ve mağaralardan geçen yeraltı suyu filitrelenmiş değildir ve yüzey su kadar da kolay taşınabilir
bu durumda yeraltı suyu, kirliliği insan eğilimi ile ağırlaştırılarak, kirleticileri emmen doğal düdene dönüşür ve karst bölgelerinde kullanılabilir
asıl kirleticilerden değil ama türevi koşullardan birçok yan etki oluşur
örnek olarak, su yüzey akışılarında taşınan silt, güneş ışığını su yüzeyinden geçmesini engeller ve böylece su bitkilerin fotosentezini kısıtlar
su kirliliği ölçümü
su kirliliği, fiziksel, kimyasal veya biyolojik olmak üzere birçok farklı yöntemle belirlenebilir
çoğu yöntem, analitik testler sonucunda belirlenen örnekleri içinde barındırır
sıcaklık gibi bazı ölçümler, suyun bulunduğu yerde örnekleme olmaksızın yapılır
hükümet temsilcilikleri ve araştırma örgütleri, ölçüm yöntemleri için belli standartlar içeren ve onaylanmış programları dünya çapında yayınlamış durumdadır
bu sayede farklı zaman ve yöntemlerle yapılan farklı testlerin karşılaştırılabilmesi kolaylaşmıştır
örnekleme
suda yapılan fiziksel veya kimyasal ölçümler birkaç farklı yöntemle yapılabilir
kirletici özelliklerine veya istenilen doğruluk payına göre bu yöntemlerden birisi seçilir
birçok kirlenme olayı, yağmur olaylarıyla bağlantıların bulunması gibi nedenlerden dolayı kesin bir zamanla sınırlıdır
bu nedenle örnekleri toplamak, her zaman kesin olarak sonucu göstermeyebilmektedir
bilim adamları bu tip verileri sıklıkla otomatik örnekleyicileri kullanarak belirler
biyolojik yöntemlerde örnekleme, değerlendirme biçimine göre değiştiği gibi, suyun yüzeyinden bitki ve/veya hayvan örnekleri alınarak yapılır
bu organizmalar çoğunlukla sayımları yapıldıktan sonra suya geri bırakılır
ancak kimi zamanlarda toksik madde türlerini ve etkilerini araştırmak üzere denek olarak kullanılırlar
fiziksel ölçüm
fiziksel ölçüm, sıcaklık, katı derişimi ve bulanıklık gibi farklı birimlerde ölçümler aracılığıyla yapılır
kimyasal ölçüm
su örnekleri analitik kimya ilkelerine uyarak test edilebilir
özellikle bir su havzasındaki organik veya inorganik maddelerin derişiminin ölçülmesi bu gruba girer
yine sudaki ph, biyokimyasal oksijen ihtiyacı (bod), kimyasal oksijen ihtiyacı (cod), besin değerleri (nitrat ve fosfor bileşikleri), metaller (bakır, çinko, kadmiyum, kurşun ve civa gibi), petrol ve hayvan yağları, toplam petrol hidrokarbonları (tph), ve böcek ilaçları oranı ölçümleri, kimyasal ölçümün içindedir
biyolojik ölçüm
biyolojik ölçüm, bir bitkinin, hayvanın ve/veya mikroorganizmanın bir su ekosisteminin sağlığının ölçülmesi için kullanılmasını kapsar
su kirliliğinin kontrolü
evsel atıklar
kent alanlarında, evsel atıklar, atık ve artık toplama merkezlerinde toplanır ve işlem görürler
bu merkezlerin bir çoğu abd'de yerel yönetimlerin denetimi ve kontrolü altındadır
yerel yönetimlere bağlı bu atık toplama merkezleri katı atıklar gibi genel kirletici maddeleri kontrol etme görevini üstlenirler
doğru tasarlanan ve yönetilen atık toplama merkezleri (örn., ikincil filtreleme ya da daha iyi sistemlere sahip olanlar) katı atıkları yüzde doksan oranında temizleyebilmektedir
bazı atık toplama merkezlerine gıda atıkları ve patojenler için ek filtre sistemleri dahil edilmiştir
yerel yönetimlere bağlı atık toplama merkezlerinin çoğu endüstriyel atıkların içerisindeki toksik maddeleri filtreleyebilecek sistemlere sahip değildir
sanayi atıkları
bazı sanayi kurumları, normal bir belediye arıtma tesisince temizlenebilecek atıklar üretir.petrol rafineleri, otomobil fabrikaları, elektrik üretim santralleri, çimento fabrikaları, tekstil fabrikaları vb
yerlerde çok sayıda atık üretilir
doğru değerlendirilip arıtılmadığında bu atıklar çevre ve kişi sağlığı açısından tehlike oluşturur
dünyanın birçok bölgesinde, fabrikaların neden olduğu kirlilik gerektiği gibi denetlenip, engellenmektedir
bu, fabrikaların bulunduğu bölgede yaşayan insanların solunum yolları hastalıkları gibi birçok sorunla karşılaşmasına neden olmaktadır
sediment (loose soil) washed off fields is the largest source of agricultural pollution in the united states
farmers may utilize erosion controls to reduce runoff flows and retain soil on their fields
common techniques include contour plowing, crop mulching, crop rotation, planting perennial crops and installing riparian buffers
nutrients (nitrogen and phosphorus) are typically applied to farmland as commercial fertilizer; animal manure; or spraying of municipal or industrial wastewater (effluent) or sludge
nutrients may also enter runoff from crop residues, irrigation water, wildlife, and atmospheric deposition
farmers can develop and implement nutrient management plans to reduce excess application of nutrients
to minimize pesticide impacts, farmers may use integrated pest management (ipm) techniques (which can include biological pest control) to maintain control over pests, reduce reliance on chemical pesticides, and protect water quality
point source wastewater treatment
farms with large livestock and poultry operations, such as factory farms, are called "concentrated animal feeding operations" or "confined animal feeding operations" in the u.s. and are being subject to increasing government regulation
animal slurries are usually treated by containment in lagoons before disposal by spray or trickle application to grassland
constructed wetlands are sometimes used to facilitate treatment of animal wastes, as are anaerobic lagoons
some animal slurries are treated by mixing with straw and composted at high temperature to produce a bacteriologically sterile and friable manure for soil improvement
construction site stormwater
sediment from construction sites is managed by installation of:
discharge of toxic chemicals such as motor fuels and concrete washout is prevented by use of:
urban runoff (stormwater)
effective control of urban runoff involves reducing the velocity and flow of stormwater, as well as reducing pollutant discharges
local governments use a variety of stormwater management techniques to reduce the effects of urban runoff
these techniques, called best management practices (bmps) in the u.s., may focus on water quantity control, while others focus on improving water quality, and some perform both functions
pollution prevention practices include low impact development techniques, installation of green roofs and improved chemical handling (e.g
management of motor fuels & oil, fertilizers and pesticides)
runoff mitigation systems include infiltration basins, bioretention systems, constructed wetlands, retention basins and similar devices
thermal pollution from runoff can be controlled by stormwater management facilities that absorb the runoff or direct it into groundwater, such as bioretention systems and infiltration basins
retention basins tend to be less effective at reducing temperature, as the water may be heated by the sun before being discharged to a receiving stream
dış bağlantılar
genel bilgi
analitik araçlar ve diğer kaynaklar
</text></doc>
<docno>116369</docno>
<text>
el huber
el huber, khobar, al khobar (arapça: الخبر; "al-khobar" ya da "al-khubar" olarak da bilinir), suudi arabistan'ın doğusunda, bahreyn'e yakın bir şehirdir
coğrafi koordinatları, 26° 18' kuzey ve 50° 13' doğu'dur
oldukça kurak ve rutubetli bir iklime sahiptir
şehirde yüksek miktarda petrol vardır ve suudi arabistan'ın önemli petrol şirketlerinden "saudi aramco" 'da el huber kökenlidir
şehrin tarihine bakıldığında, 1942'de şehirde petrol bulunmuştur
el huber tarihinde, "2004 el huber katliamı"'da önemli bir olaydır
al qadisiyah futbol takımının (el huber kökenli) suudi arabistan profesyonel ligi 'ne çıkması ile şehirdeki sportif faaliyetler yeniden artmıştır ve şehirdeki prens saud bin jalavi stadyumu 'nun da kullanımı fazlalaşmıştır
kısaca, al qadisiyah'ın, profesyonel lig'e çıkması, turist sayısına, spor açısından da katkı yapılmıştır
spor
şehirde bulunan prens saud bin jalavi futbol stadyumu şehrin spor açısından en önemli gelir kaynaklarından birisidir
şehirde bulunan bu stadyumda al qadisiyah futbol kulübü maçlarını yapar
al qadisiyah'ın bu sene suudi arabistan birinci ligi'nde birinci olup suudi arabistan profesyonel ligi'ne çıkması şehrin, spor açısından önemine katkı sağlamıştır
şehir
şehirde 6 büyük ilçe vardır
bu ilçeler ise başlıca şunlardır;
el huber
şehir merkezi ve şehrin en kalabalık bölgesidir
hastahane, polis, itfaiye gibi önemli kuruluşların bir çoğu burada yer alır
burada, birçok okul ve birkaç tane lise bulunur
le meridian oteli burada bulunur
bu otel daha çok fransız stilini benimser
şehirdeki turizm için önemli kaynaklardan birisidir
zahran
zahran, diğer adıyla az zahran, (zahran daha çok kullanılır.)
şehrin en batısındaki bölgedir
şehrin en önemli yerlerinden biridir, neredeyse şehrin merkezinden bile daha önemli denilebilir
zahran uluslararası havaalanı burada yer alır
eski havalimanı ise biraz daha kuzeydoğuda ancak kullanılamaz bir durumdadır
bu bölgede bazı lüks otellere rastlamak mümkündür
bölgede bir lise ve birkaç ilk okul vardır
expec gelişmiş araştırma merkezi ve expec gelişim, kalkınma ve araştırma merkezi, zahran'ın en kuzeybatısında bulunur ve iki bina karşılıklı şekilde yapılmıştır
bu nedenle zahran bilimsel açıdan oldukça önemlidir
suudi arabistan'ın bazı bölgelerinde zahran şehir olarak kabul edilir
ancak zahran'ın bir vilayetidir
el aziziye
şehrin en kuzeyindeki kısımdır
birçok plaja sahiptir
al-aziziyah'tan kente doğru küçük bir körfez vardır
basra körfezi'nden oluşan bu küçük körfezin başlangıç noktasında uzun bir piyer (pier) vardır
bu piyer boyunca uzanan bölgede eyaletin (ash sharqiyah) en büyük su parklarından birisi bulunur
bu bölgede bir spor salonu ve lüks bir uluslararası otelde mevcuttur
kısacası, el aziziye, el huber'in daha aktif, sosyal ve kültürel noktasıdır
aynı zamanda gece hayatının yaşandığı tek bölgede de denilebilir
bölgede bir ilkokul da mevcuttur
half moon
şehrin kuzeybatısında ve sınır noktasındadır
tüm kaliteli plajlar bu bölgede bulunur ve el huber için turistik açıdan oldukça önemlidir
birçok normal ve lüks otel mevcuttur
ancak fazla yerleşme yoktur
yüzmek veya eğlenmek için buraya gelinir
aynı zamanda bölgenin en dış sınırlarına doğru bazı küçük çaplı çöller ve kum birikintileri oldukça fazla sayıdadır
green valley village
green valley village yani yeşil vadi köyü, ad dammam ile zahran arasında küçük bir köydür
birkaç cami ve mescit dışında o kadar önemli yapılara sahip değildir
nüfusu ise diğerlerine oranla daha azdır
nakheel
şehrin en batısında bulunur
daha çok dini bir bölgedir.bir çok cami mevcuttur
daha batısına gidildiğinde yine küçük çaplı çöllere ve kum birikintilerine rastlamak mümkündür
yüzölçümü diğerlerine oranla büyük değildir
ferdaws
ferdaws, nakheel'in hemen doğusundaki ilk bölgedir.şehir merkezi'nin batısından sonraki ilk bölgedir.nakheel'de ki gibi dîn daha ağır basar
bölgede birçok cami, mescit ve diğer ibadet yerleri bulunur
dinî eşya satımı oldukça yaygın ve ünlüdür.bölgede gezerken herkesi bir tesbih veya bereyle görmek mümkündür
nakheel kadar küçük bir bölgedir
areeky
areeky, 3 büyük ilçe olan ad dammam, el huber (şehir merkezi) ve zahran'ın tam arasındadır
bölgede birçok otel, alışveriş merkezi ve diğer küçük dükkânlardan vardır
nüfus
2005 sayımlarına göre şehir merkezinde 157,693, tüm şehir sınırları içerisinde ise 801, 662 olmak üzere toplam 959, 355 kişidir
şehrin en kalabalık bölgesi "şehir merkezi" en tenha kesmini ise "moon bay" oluşturur
nüfusun büyük bir kısmını yetişkinler (25-45 yaş aralığı) ve gençler (12-21 yaş aralığı) oluşturur
ulaşım
şehiriçi ve uluslararası ulaşımda klasik ama birçok alternatif vardır ve hizmet vermektedir
bu alternatifler;
uluslararası
uluslararası ulaşım, zahran uluslararası havaalanı ve ad dammam'da bulunan uluslararası hizmet veren liman ile sağlanabilir
aynı zamanda petrolün bulunması ile yapılan ve suudi arabistan ile bahreyn'i birbirine bağlayan, gümrük biçiminde hizmet veren tek uluslararası karayolu olan kral fahd köprüyolu'da, el huber'de bulunmaktadır
kral fahd köprüyolu
el huber'in petrol nedeniyle ün kazanmasıyla ve gelişmesiyle beraber bahreyn (anakara), nasan adası (bahreyn'e ait) ve el huber arasında kral fahd köprüyolu yapıldı ve el huber suudi arabistan ile bahreyn'i birbirine bağlayan ilk ve tek gümrük kenti hâline geldi
suudi arabistan ve bahreyn uluslararası yolunun uydudan ve fotoğraflardan kanıtı.</ref>
şehirlerarası
şehirlerarası ulaşım hizmet veren marina ve birçok karayolu ile sağlanır.aynı zaman zahran uluslararası havalimanı'da mısır'ın diğer önemli şehirlerine sefer yapmaktadır
şehiriçi
şehiriçi bir metro sistemi yoktur ancak yolar oldukça düzenli ve temizdir
ayrıca kesintisiz hizmet vermektedir
çok nadiren, yolarda çalışma görülebilir
şehiriçinde denizyoluyla da hizmet vardır
al-aziziyah, ad dammam, şehir merkezi ve moon bay'deki küçük marinalar denizyolundan hizmet olanağı sağlamaktadır
ancak moon bay'deki marina plaj aktiviteleri ve bölgedeki turizm önemi yüzünden artık kullanılmamaktadır
genel anlamda ulaşım
kısaca, el huber'deki ulaşım, hem şehiriçi, hem şehirlerarası, hem de uluslararası statüde, hem karayolu, hem denizyolu, hem de havayolu ile sağlanmaktadır
ulaşım için oldukça uygundur ve ulaşım gayet rahat sağlanabilir
tarih
el huber'e ilk olarak yıllar önce al dawasir kabilesi küçük bir balıkçılık köyü kurmuştur
bunun üstüne seneler geçmiştir
el huber yıllarca büyümüş ve gelişmiştir
1914'e kadar osmanlı devleti'nin idâresinde kalmıştır
1914 yılında suudiler bu şehri ele geçirmiştir
bunun üstüne, 1942'de petrolün bulunması ile önemsiz, küçük bir şehir halinden çıkmış ve büyük bir liman kenti haline gelmiştir
ayrıca petrolün bulunmasından sonra yapılan kral fahd köprüyolu'da uluslararası düzeyde bir yoldur
petrolün bulunması
1942'de, el huber'de petrolün bulunması şehri birden tanınır hâle getirmiş ve turistik açıdan çok büyük katkı sağlamıştır
dünya'nın dört bir yanından ticaret için birçok iş adamı el huber'e gelmiş ve önemli görüşmelere katılmıştır
petrolün bulunması şehir turizmine, endüstrisine, önemini ve tanınırlığına büyük katkı sağlamış, hem şehir, hem de ülke ekonomisine katkı sağlamış, geliştirmiştir
petrolün bulunmasının ardından şehirde, şu anda suudi arabistan'ın en büyük petrol şirketlerinden birisi olan ""saudi aramco"" kurulmuştur
saudi aramco'nun binası el huber'in, zahran vilayetinde bulunur
2004 el huber katliamı
2004 yılında el huber'deki özellikle petrol geliri ve vatandaşlara bu gelirden düşen pay olmak üzere, birçok farklı sorundan dolayı teröristlerin petrol şirketlerini ve rafinelerini yağmalayıp, birçok insanı öldürdükleri olaydır
katliamda birçok bina ve petrol şirketi bombalanmıştır
bu kıyım (katliam, toplukıyım) iki buçuk (2,5) ay sürmüştür
ve bu katliam süreci boyunca dünya'nın gündeminde önemli bir yer kazanmıştır
türkiye'de bu olay hakkında birçok haber yayımlamıştır
sadece türkiye'de değil, tüm dünya'da çeşitli haberler yayınlanmıştır
iklim
şehirde görülen iklim biçimi karasal iklim ağırlıklı olmak üzere biraz da çöl iklimi ile birlikte görülür
mayıs, haziran, temmuz ve ağustos ayları'nda kente gelen turist sayısı oldukça azalır
çünkü bu aylarda hava çok sıcak, rutubetli ve kuraktır
bu nedenle şehre gelen kişi sayısı oldukça azalır
hava sıcaklığı ve durumu
hava sıcaklığı genellikle 35 °c'nin üstündedir, hava durumu ise genellikle güneşlidir
şehirde sıklıkla kum fırtınaları görülür
bu kum fırtınalarının görünme sebebi, şehrin körfez bölgesinde olması nedeniyle çok rüzgar alması ve bu rüzgarın şehrin içindeki kum birikintilerini kaldırarak uçurmasıdır
hava sıcaklığı
hava durumu
genel anlamda hava durumu ve sıcaklığı
genel anlamda, el huber'in hava sıcaklığı 35 °c'nin üstündedir
(f=95 °f) hava durumu ise değişkenlik gösterebilir ancak en fazla güneşli hava görülür
oldukça fazla rüzgar sebebiyle de şehirde sık sık kum fırtınalarına rastlanır
el huber'in havası yaz aylarında oldukça sıcak olur ve bu nedenle yaz aylarında şehre fazla turist gelmez
khobar'ın suudi arabistan'ın diğer şehirlerine göre, daha sıcak bir havası vardır
bunun nedeni olarak suudi arabistan'ın en büyük çölü olan ve ülkenin güneyini neredeyse tamamen kaplayan, hatta yemen ve umman sınırları içerisine kadar uzanan rubülhali çölü'ne olan yakınlığı gösterilebilir
şehir başarıları
el huber bbc ve economist 'in beraber yapmış olduğu dünya'nın yaşanabilir en iyi 127 şehri listesinde, 100 üzerinden 39 puan alarak 102. sırayı almıştır
istanbul, riyad, manila ve kahire'de, el huber ile aynı puanı alarak 102. sıraya elde etmiştir
kardeş şehirler
ilişkilerini sıkı tuttuğu ve bugüne kadar en azından bir kere kardeşlik antlaşması imzalanmış şehirler
aşağıdadır;
</text></doc>
<docno>16655</docno>
<text>
ayrık deniz
marjinal deniz veya ayrık deniz; okyanuslardan veya büyük denizlerden ada, yarım ada, takımada, boğaz gibi coğrafi şekiller tarafından ayrılarak meydana gelen denizdir
arktik okyanusu'ndan ayrılan marjinal denizler:
atlas okyanusu'ndan ayrılan marjinal denizler:
hint okyanusu'ndan ayrılan marjinal denizler:
akdeniz'den ayrılan marjinal denizler:
büyük okyanus'tan ayrılan marjinal denizler:
güney okyanusu'ndan ayrılan marjinal denizler:
kapalı deniz
kapalı deniz, karaların ortasında bulunan, değer açık denizlerle doğrudan bağlantısı olmayan deniz.kapalı deniz, genelde denizden sayılmaz.en güzel örneği hazar denizidir.hazar denizi yanında ingilizce kaynaklarda aral gölü'de, kapalı deniz olarak kabul edilmektedir
1982 tarihli bm deniz hukuku sözleşmesi'nin 9'uncu bölümünde yer alan 122. maddeye göre kapalı ya da yarıkapalı deniz şöyle tanımlanmakta: iki veya daha fazla devlet tarafından çevrilmiş ve diğer bir deniz ya da okyanusa dar bir geçiş ile bağlanan, iki ya da daha fazla kıyı devletinin karasuları ve münhasır ekonomik bölgelerinden oluşan körfez, havza ya da deniz
</text></doc>
<docno>220979</docno>
<text>
hazar denizi
hazar denizi (eski adı (latince): "caspium mare" veya "hyrcanium mare" veya eski rusça - хвалынское море ("hvalınskoye more"))
adını hazar kağanlığı'ndan almıştır
güneydoğu avrupa ve güneybatı asya'dadır ve dünyanın en büyük tuzlu su gölüdür
tuzluluk oranı %1,2'dir
hem deniz, hem de göl özelliklerini taşımaktadır
petrol yataklarınca zengindir
tektonik göllere örnektir
hazar denizi batıda azerbaycan ve rusya, kuzeydoğu ve doğuda kazakistan, doğuda türkmenistan, güneyde iran toprakları ile çevrelenmiştir
uzunluğu 1210, genişliği 210-436 kilometredir
açık denizlerle irtibatı yoktur
bu yüzden de su seviyesi devamlı değişir
1930 ile 1957 seneleri arasında denizin seviyesi normalden 26 m alçaldı
bunun sonucu kapladığı alan 53.300 km² azalarak 371.000 km²'ye düştü
su seviyesinin deniz seviyesinden aşağıya düşme sebebi, buharlaşma artarken yağışların da azalmasıdır
bir de, denize dökülen suların % 80'ini sağlayan volga (idil) nehri'nin sulama ve endüstride kullanılma maksatlarıyla başka yöne kanalize edilmesi mühim bir sebeptir
su seviyesini normal hale getirmek için yapılan gayretler neticesiz kalmıştır
kuzey kesimi sığdır
burada mersinbalığı çok çıkar
bundan bol miktarda havyar elde edilir
en derin yeri 1025 m olup, güneydedir
suyu tuzludur
ortalama tuz oranı % 0,13'tür
sülfat oranı da yüksektir
doğu kıyılarındaki geniş sığ bir bölgede sodyum sülfat yatakları bulunmaktadır
hazar denizi kış ayları hariç ana ulaşım güzergahıdır
kuzeydeki sığ kesim kış ayları boyunca donar
buradaki önemli limanlar bakü, krasnovodsk ve volga nehri deltasında astrakhan’dır
bunlar arasında demiryolu bağlantısı vardır
iran’a ait kısımda en önemli liman bender şah’tır
iklimi bölgelere göre değişiklik göstermektedir
kuzey bölümünde kara iklimi, orta ve güney bölümünde ise ılıman iklim hakimdir
yaz aylarında ortalama sıcaklık 24-26 °c arasında değişir
kış aylarında ise -10 ile +10 °c arasındadır
ortalama senelik yağış miktarı 200-1700 mm arasındadır
hazar denizi'nde, türkmenistan kıyısında kuları, kalpin, çeleken, aşur ada, koğurçı; azerbaycan kıyısında pir allani, nogaras, bakü adası, kum zire, taş zire, sarı; dağıstan kıyısında çeçen adaları vardır
bunlardan çeleken ve pir allahı’de petrol üretilmektedir
hazar denizi'ne dökülen belli başlı ırmaklar ise; kuzeyde idil, ural ve emba; doğuda etrek; batıda kuma, terek, sulak, samur, kur, astara çayı, güneyde ise kızıl ören irmağının gılan ve sefidrüd kollarıdır
hazar denizi'nde yaklaşık 50 ada bulunmaktadır
ayrıca 1 de yarımadaya (abşeron) kıyısı vardır
</text></doc>
<docno>189833</docno>
<text>
atmosfer optiği
"bu makale wikipedia.org'da bulunan 'atmospheric optics' makalesinin çevirisidir."
atmosfer optiği dünya atmosferinin kendine özgü optik özelliklerinin nasıl geniş ölçüde optik olgulara yol açtığını inceler
gökyüzünün mavi rengi, yüksek frekanstaki mavi güneş ışığını gözlemcinin görüş alanına yönlendiren rayleigh dağılımının direk bir sonucudur
mavi ışık kırmızıdan daha kolay dağılıma uğradığı için güneş kalın bir atmosferden gözlendiğinde kırmızı bir ton alır, bu da gündoğumu veya günbatımında olur
ek olarak gökyüzündeki parçacıklar farklı renkleri farklı açılarda kırarak akşam veya şafak vaktinde rengarenk parlayan bir gökyüzü meydana getirebilir
haleler, günbatımı parlaklığı, koronalar, güneş ışınları ve yalancı güneşlerin oluşmasında buz kristallerinden ve diğer parçacıklardan saçılım sorumludur
bu olgulardaki çeşitlilik parçacık boyut ve geometrilerine bağlıdır
seraplar, ışık ışınlarının havanın kırıcılık endeksindeki termal çeşitlilik sonucu eğilmesiyle gözlenen bir olgu olup, uzak cisimlerin görüntülerinde yerdeğiştirme ya da bozulma gözlenmesine yol açar
bununla ilgili diğer optik olguların arasında, güneşin bozulmuş bir şekille beklenenden daha erken doğması veya daha geç batması olan novaya zemlya efekti vardır
sıcaklık değişimi ile fata morgana adında, ufuktaki veya daha uzaktaki cisimlerin -ada, kayalık, gemi veya buzdağı gibi- uzamış veya yükselmiş olarak algılanmasıyla görülmeye değer bir kırılma formu oluşur
gökkuşağı ışığın yağmur damlacıklarındaki iç yansıması ve kırınımının bir birleşimidir
gökkuşağı gökyüzünde güneşin zıt tarafında görüldüğü için, güneş ufka yakınken aralarındaki mesafe arttığından daha belirgin olur
güneş ve ay’ın boyutu
"kitab el-menazır" (1011-1022 a.d.) adlı kitabında, ibn-i heysem görmenin beyinde olduğunu, kişisel deneyimlerin insanların ne gördüğü ve nasıl gördüğü üzerinde etkisi olduğunu ve görme ile algılamanın öznel olduğunu savunmuştur
insanların güneş ve ay’ı ufukta iken neden gökyüzünde tepede olduklarından daha büyük gördüklerini açıklayan ptolemy’nin kırılma teorisine karşı çıkarak, problemi gerçekten ziyade algılanan genişleme olarak yeniden tanımlamıştır
bir objenin mesafesini tahmin etmenin, obje ile gözlemci arasında müdahale edilmemiş bir cisimler topluluğunun bulunmasına bağlı olduğunu söylemiştir
fakat ay için araya giren herhangi bir obje yoktur
bu yüzden, bir objenin büyüklüğü onun gözlenen uzaklığına dayandığından, ki bu durumda kesin değil, ay ufukta iken daha büyük gözükür
roger bacon, john pecham ve witelo’nun, ibn-i heysem’in açıklamasına dayanan çalışmaları ile, ptolemy’nin teorisinin 17. yüzyılda reddedilmesi üzerine ay ilüzyonu bir psikolojik olgu olarak kabul edilmeye başlamıştır
100 yıldan fazla süredir ay ilüzyonu üzerine çalışmalar istisnasız insan algısı üzerine çalışmalar yapan psikologlar tarafından yürütülmüştür
2002’de yayınlanan "the mystery of the moon illusion" adlı kitaplarında birçok değişik açıklamalara yer veren ross ve plug, hiçbir teorinin tek başına zafere ulaşmadığı neticesine varmışlardır
gökyüzü renkliliği
gökyüzü neden mavi sorusunu ilk defa müslüman bilgin el-kindî (m.796-866) açıklamıştır
"risale fi'l-illeti'i-levni'l-lazeverdi" adlı eserinde, gökyüzünün doğal olarak kendiliğinden mavi olmayacağının, engin sular ve denizlerin mavi oluşununu sebebini ve gökyüzünün maviliğinin sebebini, su ve havadaki zerrecikler vasıtasıyla ışık kırılmaları ve akisleri ile açıklamıştır
bu da, bugünkü bilim ile aynı görüştür
bugün ise şöyle açıklanmıştır: mavi renk kısa dalga boylu olduğundan atmosferdeki gazlarla daha çok çarpışarak gökyüzüne dağılmakta ve gökyüzünün mavi görünmesine sebep olmaktadır
gökyüzünden gelen ışık, güneş ışığının dağılımının sonucudur, ki bu dağılım mavi rengin algılanmasına sebep olur
güneşli bir günde rayleigh saçılımı gökyüzüne mavi bir değişim skalası verir -zirvede koyu, ufukta açık renk
yukarıdan gelen ışık ufuktan gelen ışığın 1/38 i oranında daha az bir hava kütlesiyle karşılaşır
bu nedenle zirveden gelen ışını daha az parçacık saçılıma uğratır ve ışık koyu mavi olur
çok uzak mesafelerden gelen mavi ışık daha çok dağılıma uğradığından mavilik ufuktadır
bu da, görüş çizgisinde dağılan ışığın mavi tonunun dengelemesiyle uzak ışık kaynaklarının kırmızıya kaymasına neden olur
başka bir deyişle, kırmızı ışık da dağılıma uğrar; eğer bunu yaparsa gözlemciden çok uzak bir mesafede gözlemciye mavi ışıktan daha çok ulaşma şansına sahiptir
sonsuza yaklaşan mesafelerde dağılan ışık bu yüzden beyazdır
çok uzak bulutlar veya karlı dağ zirveleri bu nedenle sarı görünür
bu etki açık gökyüzünde çok belirgin değildir, fakat bulutlar görüş alanını kapladığında dağılan güneş ışınlarından mavi tonu azalttıkları için daha belirgin olur
çok küçük parçacıklardan (molekül büyüklüğünde) saçılma neredeyse rasgeledir
90 derecelik bir açıda dağılım, yansıyan veya ileri giden dağılımın yarısıdır
bu ise mavi gökyüzünün neredeyse eşit olarak renklenmesine ve ince bulutların güneş’in etrafında beyaz bir alan oluşturmasına sebep olur, çünkü bulutları oluşturan büyük parçacıklar sadece küçük açılarda dağılım yaparlar
yaz boyunca sahra çölünden gelen toz subtropikal güney kıyılardan abd’nin güneydoğusuna ilerler, bu da gökyüzünün maviden beyaz bir görünüme değiştirir ve kırmızı günbatımlarında artışa neden olur
havadan inen partiküllere sebebiyet verdiği için bu olay hava kalitesini yaz ayları boyunca kötü etkiler
gökyüzü özellikle gündoğumu ve günbatımında kırmızı, turuncu, mor ve sarı gibi, ve gece siyah olmak üzere birçok renge dönüşebilir
dağılımın etkileri aynı zamanda gökyüzünden kısmi olarak, çoğu güneş’ten 90° olmak üzere ışığı polarize eder
uluslararası aydınlatma komisyonu tarafından, aydınlanma şemaları tasarımları için gökyüzü parlaklık dağılım modelleri tavsiye edilmiştir
son gelişmeler açık havadan kapalı havaya değişen hava şartlarında gökyüzü parlaklığı modellemesi için ’tüm gökyüzü modelleri’ ile bağlantılıdır
bulut renkliliği
dünya’dan göründüğü haliyle bir bulutun rengi, bulutun içinde neler olup bittiğiyle ilgili bilgi verir
yoğun troposferik bulutlar görülebilir tayfta yüksek bir yansıtma gösterirler (%70 ila %95)
çok küçük su parçacıkları yoğun bir şekilde paketlenmiştir ve güneş ışığı yansıtılmadan önce buluttan içeri çok fazla giremez, bu da özellikle yukardan bakıldığında buluta karakteristik beyaz rengini verir
bulut damlacıkları ışığı verimli bir şekilde saçmaya meyillidir, bu yüzden solar rasyasyon yoğunluğu gazlarda derine inildikçe azalır
sonuç olarak, bulutun tabanı bulutun kalınlığına ve gözlemciye ne kadar ışığın geri yansıdığına bağlı olarak açık griden çok koyu griye kadar değişebilir
ince bulutlar beyaz olarak veya çevrelerinin ya da arkaplanlarının rengini kazanmış gibi görünebilirler
eğer tamamen buz kristallerinden veya süper soğutulmuş su damlacıklarından oluşuyorsa yüksek troposferik ve troposferik olmayan bulutlar genellikle beyaz görünür
bir troposferik bulut büyürken, yoğun su damlacıkları birleşerek daha büyük damlacıklar meydana getirebilir, daha sonra yağmur olarak düşen daha büyük damlacıklar oluşturabilirler
bu birikme işlemi, damlacıklar arası boşluğun gittikçe artmasına ve ışığın bulut içine daha çok girmesine izin verir
bulut yeterince geniş ise ve damlacıklar yeterince uzak konumlanmışsa, içeri giren belli bir ışık yüzdesi soğurulmadan önce yansıyamaz
bunun basit bir örneği yoğun siste değil de yoğun yağmurda daha uzak mesafeleri görebilmemizdir
bu yansıma/soğrulma işlemi bulutun tonunun beyazdan siyaha kadar değişebilmesinin sebebidir
diğer renkler bulutlarda doğal olarak meydana gelir
mavimsi-gri bulutun içinde ışığın saçılmasının sonucudur
görünür tayfta, mavi ve yeşil kısa dalgaboyu ucunda, kırmızı ve sarı ise uzun dalgaboyu ucundadır
kısa dalgaboyundakiler su damlacıkları tarafından daha kolay dağılıma uğratılır, ve uzun olanlar daha ziyade soğurulur
mavimsi renk buluttaki yağmur damlacıklarının bu saçılımdan sorumlu olduğunun kanıtıdır
güneş ışığı buz tarafından saçılıyorsa bulut yeşilimsi bir renk alır
yeşil görünen bir kümülüs bulutu ağır yağmur, dolu, sert rüzgar ve muhtemel bir kasırgaya dönüşebilen şiddetli bir sağanak işaretidir
sarımsı bulutlar baharın sonlarında, sonbahar başlangıcında orman yangınları mevsiminde görülür
sarı renk dumandaki kirletici maddelerin varlığından kaynaklanır
nitrojen dioksit varlığından kaynaklanan sarımsı bulutlar bazen yüksek hava kirliliği olan kent bölgelerinde görülür
kırmızı, turuncu ve pembe bulutlar neredeyse tamamen gündoğumu ve günbatımında görülür ve atmosferin güneş ışınlarını saçmasıyla meydana gelir
güneş ile ufuk arasındaki açı yüzde 10’dan küçükse - gündoğumundan hemen sonra veya günbatımından hemen önce olduğu gibi- güneş ışığı diğer tonların kırılması yüzünden fazla kırmızı görünür
bulutlar uzun ve saçılıma uğramamış güneş ışınlarını yansıtırlar ve o rengi alırlar
bu etki birinin kırmızı bi spotu beyaz bir kağıda tutmasına benzer
geniş, gelişmiş fırtına bulutları ile bu kan-kırmızısı bulutlar oluşturabilir
kızılötesi civarında bulutlar daha koyu görünür çünkü su bu dalgaboyunda solar radyasyonu emer
hale
hale; (aynı zamanda buz kuşağı olarak da bilinir) buz kristallerinin gözkyüzünde renkli veya beyaz yaylar ve noktalar oluşturmasıyla meydana gelen optik bir olaydır
çoğu güneş veya ayın yanında diğerleri başka yerde hatta gökyüzünün diğer tarafında olabilir
aynı zamanda çok soğuk havada, elmas tozu adı verilen buz kristalleri havada ise yapay ışıklar etrafında da oluşabilir
buz halelerinin birçok tipi vardır
üst troposferde, 5 ila 10 km de sirüs bulutlarındaki buz kristalleri tarafından oluşturulurlar
gözlemlenen halenin tipini kristallerin şekil ve dizilimleri belirler
buz kristalleri ışığı yansıtır ve kırar, ve kırılan ışık dağılım ile renklere ayrılabilir
kristaller, yüzeyleri arasında güneş ışığını yansıtarak ve kırarak, belirli yönlerde ışık okları oluşturarak prizma ve ayna görevi görürler
haleler için tercih edilen açısal uzaklık onları oluşturan buz kristallerinden 22 ve 46 derecedir
hale gibi atmosferik olaylar, sıcak hava bölgesi ve buna bağlı yağmurun gelişini gösterdiği için hava tahminlerinde deneysel bir araç olarak kullanılagelmiştir
yalancı güneş
yalancı güneşler genellikle yüksek ve soğuk sirüs bulutlarında yassı, altıgen yapılı buz kristalleri tarafından, veya çok soğuk havada alçak seviyede sürüklenen elmas tozu adı verilen buz kristalleri tarafından oluşturulur
mcmurdo istasyonundaki bilim insanları sıklıkla yalancı güneş görürler
bu kristaller prizma gibi davranır, içlerinden geçen ışınları minimum 22 derecelik bir sapma açısıyla bükerler
eğer kristaller havada çökerken dikey olarak hizalanırsa, güneş ışığı yatay olarak kırınıma uğrar, böylece yalancı güneş görülür
yalancı güneşler ya güneşin ayna görüntüleri olarak iki yanında, ya da güneşin konumuna yatay hizada kısmi haleler boyunca parlak ışık lekeleri olarak görülebilir
güneş yükseldikçe kristallerden geçen ışınlar yatay düzlemden artarak sapar.sapma açıları artar ve yalancı güneşler güneşten daha uzağa ilerler
yine de, her zaman güneşle aynı yükseklikte kalırlar
yalancı güneşin gerçek güneşe yakın tarafı kırmızı renktedir
uzak tarafta renkler mavi ve mora döner
fakat, renkler önemli ölçüde üstüste biner ve etkileri azalır
yalancı güneşin renkleri sonunda halenin beyazında birleşir(eğer hale görülüyorsa)
diğer gezegen ve aylarda yalancı güneşlerin görünecekleri formları tahmin etmek teorik olarak mümkündür
mars’ta hem su-buz hem de co2-buz tarafından oluşturulan yalancı güneşler olabilir
dev gaz gezegenlerinde-jüpiter, satürn, uranüs ve neptün- diğer kristaller amonyak, metan bulutlarını oluşturarak dört veya daha fazla yalancı güneşli haleler oluşturabilir
ayla (hale)
su damlacıklarının rol aldığı sık görülen bir optik olgu da ayla(hale) dır
ayla, azizin halesine çok benzer, ışığın kaynağına doğru belirli boyuttaki su damlacıklarından oluşan bir buluttan geri yansıması sonucu (kırınım, yansıma ve sapmanın bir kombinasyonu olarak) gözlemcinin başının etrafında görülen bir optik olaydır
ayla, dış kısımda kırmızı, iç kısımda mavi-mor olmak üzere çoklu bir halkalar bütünüdür
5 derece ile 20 derece arasıda değişen açısal uzaklık, damlacıkların büyüklüğüne bağlı olarak, gökkuşağında olduğundan daha küçüktür
ayla sadece gözlemci güneş ile kırıcı damlacıklar bulutu arasında olduğu zaman görülebilir
bu yüzden genellkile hava yolculuğu sırasında, hale uçağın bulutlar üzerindeki gölgesinin etrafında olacak şekilde görülür
ayla aynı zamanda gözlemciden daha alt seviyede bulut veya sis olduğu zaman dağ tepesinden ve uzun binalardan, veya yere sis çöktüğü zaman gözlenebilir
ayla, anthelion(bulut üzerinde görülen renkli halka) denen optik olguyla alakalıdır
gökkuşağı
gökkuşağı dünya atmosferinde güneş ışığı nem damlacıklarına düştüğü zaman gökyüzünde bir ışık spektrumu oluşturan optik ve meteorolojik bir olgudur
çokrenkli bir yay formu alır
güneş ışığından kaynaklanan gökkuşağı her zaman güneşin ters tarafında, yerden 42 dereceden daha yüksek gözlenmeyecek şekilde oluşur
daha yüksek açılarda görmek için gözlemcinin bir uçakta veya dağ tepesinde olması gerekir çünkü diğer türlü gökkuşağı ufkun altında kalır
gökkuşağını oluşturan damlacıklar ne kadar büyükse gökkuşağı o kadar parlak olur
gökkuşağı en çok yaz aylarında öğleden sonra sağanak yağışlar zamanında görülür
bir yağmur damlaları dizisinin arka tarafında meydana gelen tek yansıma gökyüzünde 40-42 derecelik büyüklükte, kırmızı renk dış halkada olan bir gökkuşağı yaratır
çift gökkuşakları mor renk dış halkada olmak üzere, iki iç yansıma sonucu 50.5-54 derecelik bir açısal büyüklükte oluşur
birincil gökkuşağında (daha alçak ve daha parlaktır) kırmızı renk dış halkada mor renk ise iç halkadadır
bu gökkuşağı ışığın damlacık içinde bir defa yansıması sonucunda oluşur
çift gökkuşağında, birinci yayın dış kısmında ikinci bir yay görülebilir, ve renkler ters düzendedir(kırmızı içte, mor dış halkada)
bu ikincil gökkuşağı ışığın damlacık içinde iki kere yansımasıyla meydana gelir
çift gökkuşağında iki gökkuşağı arasındaki bölge karanlıktır
bunun sebebi, birincil yayın alt kısmından ikincil yayın ise üst kısmından damlacıktan yansıma ile gelen ışık olduğu halde aradaki bölgede herhangi bir yansıma mekanizması olmamasıdır
gökkuşağı devamlı bir renk spektrumunu kapsar; ayrı görülen bantlar insan renk görüşünün bir eseridir, ve siyah- beyaz fotoğraflarda herhangi bir bantlaşma görülmez
insan gözüyle görülebilen renkler için, en çok adı geçen sıra, kırmızı, turuncu, sarı, yeşil, mavi, indigo ve mordur
fakat renk körü olan birisi daha az renk görür
gökkuşağı havadaki suyun birçok formuyla oluşabilir
bu sadece yağmuru içermez, aynı zamanda sis, serpinti ve çiyi de içerir
serap
serap ışık ışınlarının bükülerek uzak cisimlerin veya gökyüzünün yerdeğiştirmiş bir görüntüsünü verdiği doğal şekilde oluşan bir optik olgudur
halüsinasyonun aksine, serap kameraya çekilebilen gerçek bir optik olaydır, çünkü ışık ışınları gerçekten de gözlemcinin konumunda yanlış bir görüntü oluşturmak üzere kırılır
görüntünün ne ifade ettiği ise insan aklının yorumlama kabiliyetine bağlıdır
örneğin, ufkun alt kısmında görülen görüntüler kolaylıkla küçük su birikintilerine benzetilebilir
seraplar ’alt seviye’, ’üst seviye’ ve bir üst seviye serap olan ’fata morgana’, sürekli değişen olağandışı muazzam, dikey olarak istiflenmiş görüntüler serisi olarak sınıflandırılabilir
yeşil çakmalar ve yeşil ışınlar gündoğumundan hemen önce veya günbatımından hemen sonra meydana gelen, genellikle bir veya iki saniyeden uzun sürmeyen güneşin üzerinde bir yeşil noktanın görüldüğü veya günbatımı noktasından yeşil bir ışının parladığı optik olaylardır
yeşil çakmalar aslında değişik sebeplerden kaynaklanan bir grup olgudur ve bazıları diğerlerine göre daha yaygındır
yeşil çakmalar her yükseklikten gözlenebilir, hatta bir uçaktan bile
genellikle önünde engel bulunmayan bir ufukta, mesela okyanus üzerinde görülür, fakat bulut veya dağ tepesi üzerinde de görülmesi muhtemeldir
ufukta ay’dan veya venüs ve jüpiter gibi parlak gezegenlerden gelen yeşil çakma da gözlenebilir
fata morgana
fata morgana nadir ve kompleks bir serap formudur, bir üst seviye serabıdır, diğer birçok üst seviye serabı gibi ufkun hemen üstünde dar bir bantta gözlenir
kaba latince’den masal kelimesi ve kral arthur zamanındaki büyücü morgan le fay için türetilen, sıklıkla messina boğazı’nda görülenin perili şatolar olduğu inancından kaynaklanan bir italyan terimidir
fata morgana terimi bazen diğer daha yaygın serap türleri için yanlış olarak kullanılmasına rağmen, gerçek anlamı sıradan bir üst seviye serabıyla aynı değildir
fata morgana serabı ilgili objeleri korkunç oranda bozar, öyle ki obje genellikle sıradışı görünür, hatta tamamen tanınamaz bir değişime uğrar
fata morgana karada veya denizde, kutup bölgesinde veya çölde görülebilir
bu tür serap gemi, ada, kıyı şeridi gibi neredeyse her çeşit uzak objeyi içerebilir
fata morgana sadece kompleks değildir, aynı zamanda da sürekli değişir
bu serap birbiri üstüne binen birçok ters dönmüş ve dikleşmiş görüntüyü ihtiva eder
fata morgana serabı aynı zamanda sıkıştırılmış ve uzatılmış bölgeler gösterir
bu optik olay ışık ışınlarının, atmosferik kanalların oluştuğu aşırı ısıl dönmede farklı sıcaklıktaki hava katmanlarından geçerken güçlü bir şekilde bükülmesi sonucu oluşur
(isıl dönme soğuk hava tabakası üzerinde ılık havanın bulunması ile oluşan bir atmosferik durumdur
hava genellikle yüzeye yakın daha ılık olur, yukarı çıktıkça soğur, bu nedenle bu sıcaklık dönmesi normal durumun zıttıdır.)
durgun havada, daha soğuk ve yoğun bir hava tabakası üzerinde daha ılık hava durabilir, bu da kırıcı bir lens gibi davranarak ters dönmüş ve dikleşmiş görüntüler yaratan bir atmosferik kanal oluşturur
fata morgana bir kanalın varlığına ihtiyaç duyar, ısıl dönme bu tür serabı oluşturmak için yeterli değildir
isıl dönme bir atmosferik kanal olmadan oluşabilirken, atmosferik kanal ısıl dönme meydana gelmeden oluşamaz
novaya zemlya etkisi
novaya zemlya etkisi atmosferik termoklininler arasında güneş ışığının yüksek oranda kırınımı ile oluşan bir kutupsal seraptır
bu etki güneşin olması gerekenden daha erken doğduğu veya daha geç battığı izlenimini verir
meteorolojik duruma bağlı olarak bu etki güneşi bir çizgi veya düzleştirilmiş kumsaati şekillerinden oluşmuş bir kare olarak(dikdörtgen güneş de denir) gösterir
bu serap güneş ışınlarının yüzlerce kilometrelik bir dönme tabakasına sahip olmasını gerektirir ve bu tabakanın sıcaklık irtifasına bağlıdır
güneş diskinin görülmesi için 5 derecelik bir yükselmeyi sağlamak adına güneş ışığı dünya eğriliğinde en az 400 kilometre eğilmek zorundadır
olguyu kayıt eden ilk insan willem barents'ın kutup bölgesine kötü kaderli üçüncü keşif yolculuğunun bir üyesi olan gerrit de veer’dı
de veer’ın olguyu ilk gözlediği takımada olan novaya zemlya bu efekte ismini vermiştir
alacakaranlık ışınları
alacakaranlık ışınları dünya atmosferinde neredeyse paralel olarak yol alan güneş ışınlarıdır, fakat lineer perspektif yüzünden birbirinden uzaklaşıyor gibi görünür
genellikle dağ zirveleri veya bulutlar kısmen güneş ışınlarını gölgelediği zaman oluşurlar
çeşitli hava bileşenleri, sapma, yansıma ve dağılmaya bağlı olarak güneş ışığını dağıtarak bu ışınları görünür hale getirirler
alacakaranlık ışınları buz tabakaları veya çatlaklarından ortaya çıkarak ara sıra su altında, arktik bölgelerde görülebilir
aynı zamanda güneşin bulutlara mükemmel bir açıyla çarpıp bölgeyi aydınlattığı günlerde de görülebilir
temel olarak üç formu vardır:
genellikle gündoğumu ve günbatımı yakınında, kümülüs gibi uzun bulutlar ve dağların bu ışınları oluşturmada en verimli olduğu zamanlarda görülür
</text></doc>