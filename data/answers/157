<docno>52242</docno>
<text>
biyom
biyom, biyosferin aynı iklim koşullarında ve aynı bitki örtüsünün egemen olduğu çok geniş bölümlerini belirten çevrebilim terimidir
yeryüzündeki birbirine bitişik, benzer yayılmış yaşam alanları olarak ta tanımlanabilir
her biyomda, egemen bitki örtüsü, o biyoma özgü bir dizi hayvan topluluğunu barındırır
her biyomun biyotası (bitkileri ve hayvanları), doğanın her yanında benzer özellikler taşır
biyomlar, yaşam çevresi denilen içinde özel organizmaların yaşadıkları daha küçük birimlerden oluşurlar
bölgenin coğrafyası ve iklimi gibi etkenler söz konusu biyomda gelişen yaşam biçimlerinin türünü belirler
bir biyomda pek çok ekosistem olabilir
biyomların birçok çeşidi vardır
bunlar;
farklı biyomlar
bir biyomu öbüründen ayıran temel etki iklimdir
sözgelimi, bir tropikal yağmur ormanının iklimi, iğne yapraklı ormanların ikliminden çarpıcı bir biçimde farklıdır
tropikal yağmur ormanında bol su bulunur; günlük 13,9 - 29,4 °c'lik sıcaklık, bitki gelişmesi için aşağı yukarı kusursuz bir ortam yaratır
iğne yapraklı orman, tipik olarak yazın kuraklığa, kışın da çok soğuk havaya daha iyi dayanır
aynı biçimde hayvan topluluğu da biyomdan biyoma değişir
her biyomun bitki ve hayvan toplulukları, o biyoma uyarlanmışlardır
sözgelimi kuzey tundralarında, yılın önemli bir bölümünde çok soğuk bir iklim egemendir; bitki gelişme dönemi de serin ve kurak geçer
bununla birlikte gerek bitki topluluğu, gerek hayvan topluluğu, bu sert koşullara uyum sağlamışlardır
kuzey kutup bölgesinin ağaçsız tundra bitki örtüsü, çokyıllık bitkilerden oluşur
bitkilerin alçak boylu olması, sert, dondurucu rüzgarlara karşı geliştirilmiş bir uyumdur; böylece nem, besin azlığı, vb
öbür olumsuz koşullara, yüksek boylu bitkilerden daha iyi dayanırlar
benzer biyomlar
benzer biyomlar, çoğunlukla aynı enlemlerde bulunurlar
bu durum tundrada ve tayga adı verilen iğne yapraklı kuzey ormanlarında açıkça görünür
enlem benzerliklerinin yanı sıra, yükseklik benzerlikleri de biyomun oluşumunu etkiler
yüksek bir dağın doruğuna doğru çıkıldıkça, sıcaklık düşer, hava soğur; kışlar daha uzun ve sert geçer (ekvator yakınlarındaki yüksek dağların dorukları bile karlarla kaplıdır)
bu yüzden, aynı dağda birkaç farklı iklim ve bitki örtüsü kuşağı görülür
kara ve su biyomları
biyomlar kara ve su biyomları olmak üzere ikiye ayrılır
kara biyomları; tundralar, taygalar (kozalaklı ağaç), yapraklarını döken ve dökmeyen ormanlar, ılıman bölge ormanları, koruluk ve çalılıklar, çöller, tropikal ormanlar ve çalılıklar, stepler-savanlar, çayırlıklardır
su biyomları ise; tuzlu su ve tatlı su biyomları olmak üzere iki bölümde incelenir
tatlı su biyomları da akarsular, haliçler ve göllerdir
diğer biyomlar
tümüyle kaya gözenekleri ve çatlaklarında oluşan bir endolitik biyom mikroskobik yaşamı, yüzeyden kilometrelik mesafeler içerisinde bulunmuş ve oluşumlar ancak son zamanlarda keşfedilmiştir; ve ayrıca en bilindik biyom sınıflandırma şemalarınada uymamaktadırlar
</text></doc>
<docno>94701</docno>
<text>
munzur vadisi millî parkı
munzur vadisi millî parkı, tunceli-ovacık arasında uzanan munzur vadisi'nde, 42.000 hektarlık bir alan 1971 yılında milli park olarak ilan edilmiştir
bu bölgenin milli park olarak ilan edilmesinde etken olan veriler, başta akarsu kaynakları ve gözeler olmak üzere zengin doğal veriler, endemik bitki türleri ve yöreye özgü hayvan türleri ile zenginleşen bitki örtüsü ve yaban hayvan varlığıdır
munzur çayı üzerinde yapımına başlanan ve planlanan 8 adet baraj, milli park için büyük bir tehlike oluşturuyorlar
arazi yapısı
türkiye'nin en büyük milli parklarından biri olan " munzur vadisi milli parkı", tunceli kent merkezine 8 km uzaklıkta başlayıp, vadi boyunca munzur dağlarına kadar uzanmaktadır
kuzeyde 3300 metreye kadar yükselen munzur dağları, mercan ve munzur suyu vadileri tarafından parçalanmıştır
milli parkın kuzeyinde, munzur dağlarının üzerinde 2000-3000 metrelik zirvelerde yer alan krater gölleri, ovacık düzlüğünde kaynayan gözeler ve kanyonlar ile vadi boyunca dökülen şelaleler parkın doğal değerlerini zenginleştirmektedir
milli parkın her köşesinden eşsiz doğal görünüm ve tüm yabanıl yaşam kolaylıkla izlenebilmektedir
bu özellikleriyle munzur vadisi, gerek rekreasyonel etkinlikler, gerekse doğa araştırmaları için turizme yönelik çok önemli potansiyel taşımaktadır
bitki örtüsü
bitki örtüsü bakımından çok zengin olan munzur vadisi milli parkı florasında, 1518 çeşitli bitki kayıtlı olup, bunlardan 43 çeşidi munzur dağlarına, 227 çeşidi türkiye'ye endemik türlerden oluşmaktadır
munzur dağlarından başka hiçbir yerde bulunmayan endemik bitkiler arasında çan çiçeği, erzincan kirazı, bindebirdelik otu, munzur kekliği, munzur düğün çiçeği, dağ çayı, munzur dağı oltu otu ve menekşe sayılabilir
ovacık ilçesiyle munzur gözelerinden 1.5 km
aşağıda munzur suyunun iki yanında bölgenin karakteristik ağacı olan huş meşceresi bulunmaktadır
ülkemizde ender bulunan ağaç türlerinden olan huş, bu bölgede su kenarında güzel gövde yapmakta ve bölgenin florasına önemli bir katkı sağlamaktadır
milli parkta hâkim ağaç türü meşe ve çeşitli türleridir
tepeler ve yamaçlarda kayalık olmayan yerler meşe ormanları ile kaplıdır
vadi tabanında ve su boylarında karışık olarak karaağaç, akağaç, kızılağaç, dişbudak, çınar, asma, huş, ceviz, yabani fındık, kavak, söğüt ve çalı türlerinden oluşan zengin bir bitki örtüsü bulunmaktadır
alt flora, meşelerin koru niteliğinde olduğu yerlerde zengin durumdadır
dağların sarp ve dik yamaçları tamamen çıplaktır
direy
munzur suyu ve mercan deresinde yaygın ve yoğun olarak bulunan yöreye özgü nadir alabalık türleri ile çengel boynuzlu dağ keçisi, yaban keçisi, kurt, boz ayı, kızıl tilki, yabani tavşan, kaya yediuyuru ve porsuk gibi memeliler yaşar
kızıl geyik bulunma ihtimali de vardır
urkeklik, kaya kartalı gibi kuş türleri de mevcuttur
</text></doc>
<docno>201252</docno>
<text>
afganistan coğrafyası
afganistan, güney asya'da, orta asya'nın güneyinde kara ülkesi
kuzeydoğu ucunda ülkeyi çin halk cumhuriyeti'yle birleştiren 240 km'lik ince vahan koridoruyla birlikte doğu-batı yönünde yaklaşık 1.280 km, kuzey-güney yönünde yaklaşık 970 km uzunluğundadır
doğuda ve güneyde pakistan sınırı 2.430, batıda iran sınırı 936 km, kuzeyde türkmenistan, özbekistan ve tacikistan cumhuriyetleriyle sınırı 2.087 km'dir
cemmu ve keşmir'in pakistan'ın hak iddia ettiği kesiminden 320 km'lik bir sınırla ayrılır
çin halk cumhuriyeti'yle sınırı 76 km'dir
hiç kıyısı olmayan afganistan'a en yakın deniz 480 km güneydeki umman denizi'dir
yüzey şekilleri
afganistan üç belirgin bölgeye ayrılır
kuzeydeki yaklaşık 103.600 km²'lik ova başlıca tarım alanıdır
güneybatıdaki yaklaşık 129.500 km²'lik yayla büyük ölçüde çöllerle ve yarı çöllerle kaplıdır
rigestan çölü de bunlar arasındadır
iki bölge arasında, himalaya dağlarının uzantısı olan ve hindukuş dağlarını da içine alan 414.000 km²'lik dağlık yöre yer alır
burası yoğun jeolojik hareketlere sahne olmuştur
hindukuşlar'ın yüksekliği çoğu yerde 6.400 m'yi aşar
bu dağlar, kuzeydeki görece zengin ve verimli topraklarla ülkenin öteki kesimlerini doğal bir sınır gibidir
dağ dizisi kabil'in 160 km kuzeyinde yelpaze gibi açılarak batıya doğru uzanır ve baba, bend-i bayan, sefid dağları gibi kollara ayrılır
bu kollardan her biri daha sonra değişik yönlere uzanır
doğu sınırındaki yükseltiler, hint okyanusundan yağmur getiren rüzgarları keserek kuru bir iklime yol açılır
diğer önemli dağlar güneyde sefid sıradağları ve süleyman dağı, kuzeyde ise bend-i türkistan dağıdır
bu dağları, ülkenin güneyindeki hayber geçidi ikiye böler
stratejik önemi olan bu geçit, afganistan’ı pakistan’a, eski sovyet cumhuriyetlerine (tacikistan, özbekistan ve türkmenistan) umman denizi, pakistan ve hindistan’a ulaştıran karayollarının geçtiği bir merkez konumundadır
kuzeyde 600 km boyunca eski sovyetler birliği cumhuriyetleriyle sınırı oluşturan ceyhun nehri ülkenin kuzeydoğu ve kuzey topraklarında yaklaşık 240.000 km²'lik bir alanı sular
ceyhun'un afganistan'da doğan başlıca kolları kokça ile kunduz'dur
960 km uzunluğundaki hilmend nehri üstünde sulama tesisleri kurulmuştur
güneydoğunun en büyük akarsuyu, pakistan topraklarına girerek indüs nehrine katılan kabil suyudur
iklim
genel olarak yarı kurak bozkır ikliminin egemen olduğu afganistan'da kışlar çok soğuk, yazlar sıcak geçer
ancak, ortadaki dağlık bölgedeki kutup altı kuşağı özellikleri görülür; kışlar dondurucu, yazlar kısa ve serindir
güneydeki celalabad'da temmuz ayı sıcaklığı 49°c'ye kadar yükselirken, dağlık bölgedeki kabil'de en düşük sıcaklık ocak ayında -31°c olarak belirlenmiştir
yıllık yağış toplamı bölgeden bölgeye değişir
çöllerde 75 mm'ye kadar düşen yıllık yağış, yaz musonlarından etkilenen dağlarda 1.250 mm'ye yükselir
batıdan doğuya doğru giderek artan yıllık yağış, güneybatıdaki muson bölgesinde ortalama 400 mm dolayındadır
bitki ve hayvan varlığı
güneyde, özellikle kıraç bölgelerle kum çöllerinin bulunduğu batı kesimine gidildikçe bitki örtüsü seyrelir, hemen hiç ağaç görülmez; ancak ilkbahar başlarındaki yağmur mevsiminde çiçekli otlara rastlanır
daha çok yağış alan kuzey bölgelere doğru gidildikçe bitki örtüsü sıklaşır
özellikle musonların etkisinde kalan celalabad'ın kuzeyindeki dağlık bölgede yoğun bir bitki örtüsü görülür
yükseklerde çam ve göknar gibi iğne yapraklı ağaçların baskın olduğu geniş ormanlar yer alır
iğne yapraklı orman çizgisi ortalama 3.000 m'nin üstündedir
1.700-2.000 m arasındaki yükseltilerde sedir ağaçları çoğunluktadır
daha alçaklardaki başlıca ağaç türleriyse meşe, ceviz, akağaç, dişbudak ve ardıçtır
afganistan'da, astropik iklim kuşağına özgü yırtıcı hayvanların çoğu bulunur
ama eskiden çok olan büyük memelilerin sayısı artık oldukça azalmıştır
ceyhun kıyılarında yaşayan sibirya kaplanın soyu neredeyse tükenmiştir
güneydoğudaki kaplanlar da yok olmak üzeredir
gene de dağlarda ve eteklerinde çok sayıda yırtıcı hayvana rastlanır
kurt, tilki, sırtlan, çakal ve vaşak gibi türler yaygındır
pamir dağlarında yabani keçiler, özellikle uzun ve kıvrık boynuzları için avlanan markorlar ve alp dağ keçileri görülür
argali (marko polo koyunu) gibi yabani koyun türleri de pamir ve hindukuş dağlarında yaşar
dağlık ve ormanlık bölgelerde ayı da bulunur
kuşlar arasında çeşitli akbaba türleriyle kartallar ön sırayı alır
nehirlerde çok sayıda balık türü vardır
ama hindukuş dağlarının kuzey yükseltilerindeki akarsu ve göllerde alabalıktan başka balık türüne pek ender rastlanır
</text></doc>
<docno>27972</docno>
<text>
veld
veld (felemenkçe ve afrikaner dilinde "tarla"), afrika'nın güneyinde otlak ve çiftlik olarak kullanılan açık arazilere verilen ad
başlıca veld bölgeleri yüksekliğe bağlı olarak highveld (1.200-1.800 m), middle veld (600-1.200 m) ve lowveld (150-600 m) biçiminde üçe ayrılır
veld bölgelerinden oluşan ekolojik kuşaklar da bitki örtüsü özelliklerine göre çalı veldi, diken veldi ya da çayır veldi olarak sınıflandırılabilir
ama bu kuşaklar arasındaki sınırlar genellikle belirsizdir
highveld bölgesi güney afrika, botsvana, lesotho ve zimbabve'deki yüksek plato alanının büyük bölümünü kapsar
bu bölgedeki topraklar ince, zayıf ve toz biçimindedir; dolayısıyla rüzgar ve su erozyonuyla kolayca aşınır
middle veld bölgesi eastern cape, western cape ve northern cape ile namibya'da kalan, jeolojik yapısı karmaşık, geniş bir alanı içine alır
bu bölgenin büyük bölümünde tabandaki prekambriyen kayaçları taşlık ya da kayalık bir yüzey örter
lowveld bölgesi iki ayrı yöreden oluşur
bunlar gauteng, limpopo ve mpumalanga ve svaziland'ın doğu kesimi ile zimbabve'nin güneydoğu kesimidir
lowveld bölgesinin toprakları, bol miktarda mineral içerdiği ve nem tuttuğu için öbür bölgelere daha verimlidir
güney afrika'daki highveld'de, başta themada triandra olmak üzere çeşitli ot türlerinin yer aldığı çayır veldi bitki örtüsü görülür
middle veld'de hem themada triandra, ham de kuraklığa daha dayanıklı otsu bilgiler yetişir
lowveld bölgesi ise akasya ve maroola ağaçları ile çeşitli ot türlerinin egemen olduğu bitki örtüsüyle bir parkı andırır
dünyanın en eski yerleşim alanlarından olan veld bölgeleri, günümüzde de afrika kıtasında yerleşime en uygun yerlerdendir
</text></doc>
<docno>36461</docno>
<text>
maki
maki, akdeniz ikliminin egemen olduğu bölgelere özgü, ortalama 1-2 metre boyundaki küçük ağaç ya da çalıların oluşturduğu bitki örtüsü
bu bitki örtüsüyle kaplı alanlara makilik denir
makilikler, eskiden ormanlık olan alanların yangın ya da insanlar tarafından yok edilmesi sonucu oluşmuştur.orman kendini yenilemeden ortamı kaplayan maki türleri ağaç fidanlarının büyümesini engellerler
maki bitkileri akdeniz ikliminin kurak koşullarına yani ortamdaki yetersiz sudan olabildiğince yararlanmaya uyarlanmış derin köklü, ufak ve sert yapraklı, hatta dikenli ağaçlık ve çalılardır
bu ufak yaprakların yüzeyi genellikle su kaybını önlemek için yaprakları kalın, sert, cilalı, keçeli veya mumsu reçineli bir katmanla kaplanmıştır
makiliklerde rastlanan pek çok ağaç türü arasında başlıca yabani zeytin, funda, katran ardıcı, keçiboynuzu, sakız ağacı, laden, böğürtlen, zakkum, sandal ağacı, akdeniz defnesi, menengiç, mersin, koca yemiş (dağ çileği), kermes meşesi, pırnal meşesi sayılabilir
maki bitki örtüleri genellikle geçit vermeyecek kadar yoğun bir biçimde gelişerek toprağın yüzeyinde oldukça sık bir doku oluşturur
çoğu su gereksinimini gecenin neminden sağlar
özellikle denize bakan yamaçlar, yapraksız dikenli çalılıklarla kaplıdır
türkiye'de maki tipi bitki örtüsü en çok akdeniz ve ege, özellikle güney ege kıyılarında yaygındır; marmara ve karadeniz kıyılarında ise daha seyrektir
dünyanın başka bölgelerinde de makiye benzeyen bitki örtüsüne rastlanır, ancak bunlar bulundukları yöreye göre değişik adlar alır
akdeniz iklim sahasından uzaklaştıkca maki türleri azalır, çıkabildiği yüksekliği kaybeder
akdeniz kıyılarında 18-20 tür, ege kıyılarında 13-14 türe, karadeniz kıyılarında 4-5 türe iner.makilerin çıkabildiği yükseklik enleme bağlı olarak güneyden kuzeye azalır:akdenizde 800-900m, egede 500-600m, mermara çevresinde 300-400, karadenizde 150-200m
türkiye'de ayrıca garig vardır
makiye göre daha seyrektir
maki asitli topraklarda yaygınken garig kalkerli topraklarda yaygındır
halk arasına hepsine maki dememize rağmen, konunun uzmanları bu ayrımı belirgin bir şekilde yapıp, hem halka öğretmeli hem de okul kitaplarına bunu geçirmelidir
</text></doc>