<docno>70117</docno>
<text>
girit uygarlığı
girit uygarlığı ya da minos uygarlığı, tunç çağı'nda bugün yunanistan'a bağlı olan, ege denizi içindeki girit adası'nda, mö yaklaşık 3500'lerde doğmuş bir uygarlıktır
minos uygarlığı, mö 2700 ile 1450 yılları arasında en parlak dönemlerini yaşadı ve yavaş yavaş eski gücünü yitirmesinin ardından girit üzerinde miken kültürü baskınlaşmaya başladı
girit uygarlığı'nın tüm dünyada yaygın olarak kullanılan bir adı olan "minos" terimi, ülkenin mitolojik kralı minos'tan esinlenerek ingiliz arkeologlar tarafından türetilmiş ve daha sonra köklü bir biçimde yerleşmiştir
ancak giritlilerin bu dönemde kendilerini ne olarak adlandırdıkları bilinmemektedir
eski mısır kaynaklarında "keftiu", sami dillerindeki "kaftar" ve suriye'deki mari kentinde bulunan yazıtlarda "kaptara" olarak geçen bir yer adının girit adası'na ait olduğunu sanılmaktadır
girit uygarlığı'nın dağılmasından sonra ortaya çıkan odysseia destanında homeros, girit'in yerlilerini "eteokritiki" (yunanca: "ετεοκρητική", "gerçek giritliler") olarak adlandırmıştır
bunların, girit uygarlığı'nın yıkılması ile miken uygarlığı'nın oluşması arasındaki süreçte, önceden adada yaşayan giritlilerin torunları olduğu sanılmaktadır
girit sarayları adadaki arkeolojik kazı çalışmaları sonucu ortaya çıkarılmış en önemli en bilinen yapı türleridir
bu saraylar, arkeologlar tarafından gün yüzüne çıkarılan pek çok belgenin söylediklerine göre yönetim işlerinin hâlledildiği noktalardı
bugüne dek adada bulunan ve toprak altından çıkartılan her bir sarayın kendine özel bir özelliği vardır ve hiçbiri birbirine benzememektedir
ancak kendilerini diğer yapılardan ayıran ortak özelliklere de sahiplerdir
her bir saray, iç ve dış merdivenler ile ulaşılabilecek çokkatlı yapılardır
sarayları oluşturan ögeler arasında kuyular, çok büyük kolonlar, depo ve kilerler ile geniş avlular da vardır
zamanbilim
girit uygarlığı'nı araştıran arkeologlar bu dönemle ilgili zamanları açıklarken takvim tarihleri kullanmak yerine iki kronolojik yöntem kullanırlar
bunlardan birincisi ingiliz arkeolog arthur evans tarafından ortaya konan ve daha sonraki dönemlerde başka arkeologlarca geliştirilen, çömlek yapım biçimlerine göre olan tarihlendirmedir
bu görüş minos uygarlığı'nı üç ana çağa böler; "erken minos (em), orta minos (om), geç minos (gm)"
bu dönemler de kendi aralarında alt dönemlere ayrılır
örneğin kendi içinde i, ii, iii gibi alt zaman dilimine ayrılan erken minos çağı; "emi, emii, emiii" biçimlerinde gösterilir
bir diğer tarihlendirme yöntemi ise yunan arkeolog nikolas platon tarafından önerilmiştir
bu yöntem ise knossos, malya, zakron ve festos kentlerinde bulunan ve "saray" olarak adlandırılan yapıların mimari gelişimine göre yapılır
bu görüşe göre girit, minos uygarlığı "prepalatial, protopalatial, neopalatial" ve "postpalatial" olmak üzere dört ana döneme ayırır
her iki yöntem arasındaki ilişki aşağıdaki tabloda verilmiştir
geç minos ia dönemine denk düşen çağda tera patlaması olarak bilinen, yazılı tarihin bahsettiği en büyük yanardağ patlaması yaşandı
patlamanın tam tarihi kesin olarak bilinmemektedir
ancak kabul edilen ortak görüşe göre son derece yıkıcı olan bu doğal felaket uygarlığın hızlı çöküş süreci içine girmesine neden oldu
klasik çağ'da yunanların atlantis olarak nitelendirdikleri yerin de burası olması yüksek bir olasılıktır
tarih
girit adası'nda şimdiye dek paleolitik döneme ait hiçbir arkeolojik bulguya rastlanmamıştır
adadaki ilk insan izlerinin görülmesi bundan 9000 yıl öncesine neolitik çağ'a tarihlendirilmektedir
en erken bulgular da neolitik dönem'e aittir
bu dönemden kalma seramik eserlerin anadolu'da gün yüzüne çıkarılan çağdaşlarına bakıldığında aralarında görülen büyük benzerlikle, girit'e ilk yerleşenlerin anadolu'dan göç eden bir topluluk olduğu ortaya çıkmaktadır
girit adası'nda neolitik döneme ait olarak gün yüzüne çıkarılan bulgular arasında yerleşik yaşam süren toplumun ilkel konutları, çeşitli araç - gereçler ve ana tanrıça idolleri de vardır
çevre kültürlere bakıldığında anadolu, yunanistan, mezopotamya ve mısır kültürlerine ait şeylerin de girit topraklarında bulunmuş olması giritlilerin çevre kavimlerle ticarete bu dönemde başladığını ortaya koymaktadır
tunç çağı'nın başlangıcı girit adası'nda mö 2600'lere rastlar
bu dönemde adada ilk kez metal kullanılmıştır
arthur evans'a göre ilk metal adaya sığınan mısırlılar tarafından getirilmişti
ancak ilerleyen arkeoloji çalışmalarının yardımıyla ortaya çıkan yeni bulgular ışığında bu görüş bırakıldı ve adaya ilk metalin anadolu'dan geçtiği anlaşıldı
bu dönemde girit adası komşu adalar ile de ticarte ilişkilerini geliştirdi
çevre uygarlıklar ile karşılaştırıldığında denizcilikte çok daha ileri olan girit'in en önemli kenti knossos da bu dönemde ön plana çıkmaya başladı
omi (orta minos 1) döneminde yani mö 2000'lerde girit uygarlığı'nda hızlı bir gelişme ve kalkınma yaşandı
anadolu ile olan yoğun kültürel ve ticari alışveriş zamanla mısır'a yöneldi
mısır ile ticareti oldukça ilerleten festos, knossos ile birlikte girit'in en büyük iki gücünden biri oldu
zaman zaman aralarında çekişmeler de yaşanan bu iki şehir arasında knossos her zaman daha ileriydi
bu dönemde büyük bir ilerleme olduğu açıksa da om döneminin sonlarına doğru girit'te büyük bir yıkım ve gerileme söz konusudur
bir deprem ya da anadolu'dan gelen istilacı bir kavim olduğu düşünülen bu yıkıcı etkinin sonucunda knossos, festos, malya ve kato zakros'taki tüm sarayları yıkılmıştı
ancak neopalatial dönemin başlangıcıyla nüfus yeniden arttı ve yıkılan yerler yeniden inşa edildi
adanın başka yerlerinde de yeni ve daha geniş ölçekli yerleşim birimleri kuruldu
mö 17. ve 16. yüzyıllar arasında yani omiii - neopalatial dönemlerde girit uygarlığı en parlak dönemlerini yaşadı
gmib (geç minos 1-b) döneminde minos saray kültürü bütünüyle çöktü
yine büyük bir afetin neden olduğu sanılan bu yıkım sonucunda yalnızca knossos yeniden inşa edildi
diğer saraylar gmiiia döneminde türemeye başladı
(örneğin hanya'da) gücünü son hızıyla toparlayan knossos çevredeki adalara da sözünü geçirmeye başladı
mısır'da 18. sülale de son derece iyi ilişkiler içinde bulundukları ve "keftiu" olarak adlandırdıkları girit'e armağanlar gönderdi
mö 1420'lere gelindiğinde girit şehirlerinde büyük yangın belirtilerine rastlanmaktadır
girit adası'nın dışından gelen kavimlerce tahrip edildiği ya da iç bir ayaklanmanın yaşandığı sanılmakla birlikte bunun nedeni bilinmemektedir
bu karışıklık içinde adayı mikenler ele geçirmiş ve giritlilerin kullandığı linear a(en) tipi yazı stilini, antik yunanca'nın temelleri olan kendi miken dillerinin eksik ve gereksinimlerine uygun olarak, daha önce kullanıyor oldukları linear b(en) tipi yazıya uyarlamışlardır
bu yazı tipine ait ilk kalıtlar gmii dönemine kadar tarihlenmektedir
mikenlerin istila ve işgalleri ile birlikte yaklaşık yüzyıl süren kısmi bir toparlanmanın ardından birçok girit şehri ve sarayları mö 13. yüzyılda lmiiib bütünüyle yok oldu
knossos mö 1200'e kadar yönetim merkezi olarak kaldı
mö 1100 yıllarında dorların egemenliği altına girmesi ile bir kez daha yakıp yıkılan ada her alanda görkem, etki ve üstünlüğünü ve üstünlüğünü yitirdi
son olarak korunaklı dağ bölgelerinde kurulmuş olan karfi kenti demir çağı'na dek minos kültüründen izler taşıyan tek minos kenti oldu
bölge coğrafyası
girit büyük çoğunluğu dağlarla kaplı olan bir adadır ve pek çok doğal limana sahiptir
girit'te tektonik hareketlenmeler sonucu meydana gelen depremler nedeniyle yükselen yer bölümleri ve deniz altına gömülen kıyı kesimlerinin varlığına ilişkin pek çok kanıt bulunmaktadır
homeros'un yazdıklarında belirttiğine göre girit'in doksan kenti vardı
minos kültür ve uygarlığının yükselmeye başlamasından sonra ada büyük olasılıkla beş politik bölüme ayrılmıştı
bu bölümlerin aralarında tunç çağı'na gelindiğinde farklar da oluşmaya başladı
adanın kuzeyinin knossos'tan, güneyin festos'tan, orta kesimlerim malya'dan, doğu ucunun kato zakros'tan ve batı ucunun da hanya'dan yönetildiği düşünülmektedir
toplum ve kültür
giritliler, deniş aşırı ülkelerle alım-satım işlemleri yapan, işlerinde ileri tüccarlardı
giritlilerin kültürleri mö 1700'lerden başlayarak yüksek derecede bir ilerleme göstermektedir
birçok tarihçi ve arkeolog adalıların bu dönemde tunç çağı'nın en önemli varlıklarından kalayın ticaretini yaptığına inanmaktadır
büyük olasılıkla kıbrıs'tan getirilen bakır, kalay ile karıştırılır ve tunç elde edilirdi
girit uygarlığı'nın ve buna bağlı olarak bakırdan yapılma gereçlerin kullanımının düşüşe geçişi ile demirin kullanımının yaygınlaşması arasında bir ilişki olduğu sanılmaktadır
girit ticareti safran alım-satımında da ileriydi
ege kıyılarında bolca bulunabilen safran ile ilgili olarak santorini'de bulunan safran-toplayıcıları freski dünyaca üne sahiptir
bunun yanında arkeoloji araştırmaları giritlilerin bu dönemde seramik, bakır ve çok daha lüks mallar olan altın ve gümüş ticareti de yaptığını belirtmektedirler
giritlilerin üretip pazarlamış oldukları mallara bakıldığında yunanistan ile (özellikle de mikenler ile) kıbrıs ile, anadolu ile, mısır ile, mezopotamya ile ve batıda ispanya kıyılarında kadar olan kentler ile oluşturmuş oldukları geniş bir ticaret ağları vardı
girit'te minos kültürünün egemen olduğu dönemlerde erkekler omuzlarını örten peştamallar ve bellerinden aşağıyı örten eteklik benzeri örtüler giyerlerdi
kadınlar boydan elbiseler ile örtünürdü, bu giysilerin yakaları göbek deliklerine kadar açık olur ve göğüs bölgeleri dışarıda kalırdı
bunların kolları kısa etekleri ise fırfırlı biçimde dikilirdi
bunun yanında yakasız, vücudu sıkıca saran üstlükler de kadınlar tarafından giyilebilirdi
bu tip giysiler tarihte bilinenler içinde en erken örneklerdir
ayrıca bazen desenlerin de kullanıldığı kumaşların üzerindeki şekiller genelde geometrik biçimli olurdu
girit uygarlığı'nda bayan din görevlilerinin olması ve gün yüzüne çıkarılan fresklerde kadın ve erkeklerin birlikte aynı işleri yaparken betimlenmeleri tarihçi ve arkeologları, bu dönemde, sonraki yunan yaşam biçimlerinden farklı olmak üzere, erkek ve kadınların toplumda eşit haklara sahip olduğu düşüncesine yöneltmektedir
miras işlerinin evlenme yoluyla el değiştirdiği sanılmaktadır
girit dini bir tanrıçaya yapılan ibadetler üzerine kuruluydu
kadınlar dinsel törenleri yöneten kişiler olarak belirtilirdi
bu bilgiyi adanın pek çok noktasında bulunan, üzerine renkler ile ayırt edilmiş erkek ve kadın betimlemeleri olan freskler doğrulamaktadır
minos fresk kültüründe kızıl-kahve tonları erkekleri, beyaz kadınları simgelemektedir
dil ve yazı
giritlilerin bu dönemde kullandıkları konuşma ve yazı diline ilişkin bilinenler, bugüne dek bulunan yazılı eserlerin azlığı nedeniyle çok yetersiz durumdadır
homeros'un eserlerinde belirttiği "eteokriti" dilinin minos dilinin devamı olduğu sanılsa da bu kanıyı doğrulayabilecek yeterli kanıt yine bulunmamaktadır
bunun yanı sıra girit'te bulunan hiyeroglif biçimli yazılı eserlerin de minos dili olup olmadığı kesin değildir
linear a yazım sistemi gibi minos dili de henüz çözülememiştir ve dilin ses değerlerine ilişkin herhangi bir bulgu yoktur
bugüne dek minos kültüründe üzerinde yazı taşıyan yaklaşık 3.000 tablet bulunmuştur
minoslulara ait olup olmadığı kesin olarak bilinmemekle birlikte, onların olduğu kabul edilen bu eserlerden büyük bir çoğunluğu linear b tipinde yazılmıştır
bunların, ticareti yapılan malların ya da kaynakların envanteri olduğu sanılmaktadır
bunların bir bölümü yazıtlar üzerinde olduğu gibi bir bölümü de dinî nesneler üzerine yazılmıştır
yazım için kullanılan hiyeroglifler omi döneminde ortaya çıkmış, mö 18. yüzyılda (omii) linear a tipi yazımla eşzamanlı kullanılmış ve mö 17. yüzyılda (omiii) ortadan kalkmışlardır
mikenlerin egemen olduğu dönemde linear a, linear b tipi yazım sistemiyle yer değiştirdi
bu dönemde yunan dilinin kaynağı olan en eski kayıtlar verilmeye başlandı
linear b tipi yazı 1950'lerde michale ventris tarafından yavaş yavaş çözülmeye başlandıysa da linear a ve hiyeroglifler günümüze dek çözülemeden geldi
eteokriti dilinin minos dilinin devamı olmadığını varsayarsak minos dilinin yunan karanlık çağı'nda, ekonomik, toplumsal ve politik yönden tam bir çöküşün yaşandığı dönemde yok olduğu söylenebilir
sanat
minos sanatına ilişkin çok büyük bir koleksiyon, girit'in kuzey kıyılarında knossos yakınlarındaki kandiye kentindeki müzede bulunabilir
minos sanatı, tüm ögeleriyle özellikle de sermaik yapımlarındaki gelişim evreleriyle konu üzerinde araştırma yapan arkeologların minos tarih ve kültürünü dönemlere ayırmasına yardımcı olur
(bknz em, om, gm)
doğal şartlardan dolayı bugüne ulaşma olanağı olmayan tahta ve kumaş gibi ögelerin elde bulunmayışı nedeniyle dönemin sanatını ve sanat anlayışını öğrenebilmenin en önemli yolu minos çömlekçiliği ve öne çıkan saray mimarisidir
girit saraylarının duvarlarına işlenmiş, genelde doğa manzaralarını betimleyen freskler, taş oymaları ve karışık biçimleri olan damgalar da bu dönemin sanatı ile ilgili başvurlabilecek birincil kaynaklardır
erken dönem minos seramiklerinin genel özellikleri çizgisel kalıplara, spiral şekillerine, üçgenlere, eğik çizgilere, çarpı imlerine, balıkkılçığı betimlerine vb
sahip olmasıdır
orta minos dönemine gelindiğinde bunların yanında, balık, kuş ve çiçek motifleri gibi doğada var olan varlıklar da yer almaya başladı
giderek daha çok yaygınlaşmaya başlayan bu betimler, geç minos çağına gelindiğinde hâlâ en yaygın desenler durumundaydı ancak bu dönemde desenlemede betimlenen nesnelerin sayısı çoğalmıştı
saray yapım yöntemlerinde knossos ve çevresindeki yerlerde geometrik yalınlık ve doğal şekillerin baskınlığı egemendi
duvarlar genelde tek renkli oluyordu
geç minos döneminin sanat eserleri ile miken sanatı arasında da büyük bir benzerlik görülmektedir
din ve inanışlar
giritliler tanrıçalara taparlardı
bazı erkek tanrıların da olduğu yönünde birkaç kanıt olmasına rağmen heykel ve fresklerde betimlenen tanrıçaların sayısı erkek bir tanrı olarak nitelendirilebilecek herşeyden daha çoktur
bazı tarihçi ve arkeologlar bulunan bu dişi figürlerin ibadet eden kişiler ya da bir ayin yönetmekte olan rahiplere olduğunu düşünse de bir ana bereket tanrıçasının, doğa ananın, şehir, ev, hasat ve toplum gözünde önemli görülen pek çok şeyin koruyucusu olan tanrıçalarının ve yer altını yönetenlerin varlıklarına ilişkin pek çok kanıt sunulmaktadır
bazı araştırmacılar ise tüm bunların yalnızca tek bir tanrıçanın varlığına ait olduğunu düşünmektedir
girit uygarlığı dinsel nesnelerinde bu varlıkların her biri yılan, kuş, gelincik ya da baş yerinde belli belirsiz hayvan figürleri ile yapılmıştır
bazıları tüm bu tanrıçaların her güz ölen, ancak her baharda yeniden doğan ve bir boğa ile güneş kullanılarak betimlenen bir erkek tanrıya bağlı olduğunu öne sürer
arkeolog walter burkert, girit dini ile ilgili olguların etrüsklerin, antik yunanların, roma ve hatta hellenistik dönemdeki toplumların bile yaşamlarındaki olgularla benzerliklerin bulunabileceğini söylemiştir
giritliler dinlerin içeriğini, dinlerinin gerekleri ve taptıkları varlıkların adlarını yazıya geçirmemişlerdir
yüzyıllar boyunca sözlü olarak aktarılan bilgiler sonucunda çok daha yetersiz bilgi kalmıştır
yunan mitolojisinde de girit dönemine ait birkaç ad bulunmaktadır
ancak bu adlardan birini bu dönemden kalma bir ikon ile bağdaştırmaya çalışmak olanaksızdır
en sık karşılaşıan dinsel ikon olan yılanlı tanrıça heykeli de dâhil olmak üzere hiçbir tanrı ya da tanrıça adı günümüze ulaşmamıştır
adak olarak sunulduğu sanılan metal ya da topraktan yapılma nesnelerin, labris adı verilen çift başlı baltaların, minyatür gemilerin, hayvan ve insan heykelciklerinin yoğun miktarda bulunduğu yerlerin tapınma yerleri ve sunaklar olduğu saptanmıştır
pek çok küçük tapınak bezneri yerin de bulunduğu bu alanlara giritlilerin verdiği ad bilinmemektedir
saray külliyelerinin dışlarında, hem erkeklerin hem de kadınların birlikte boğa üzerinden atlama ibadetlerini gerçekleştirdikleri avlular hariç herhangi bir yerde bir sunak ya da tapınak bulunanmamıştır
bunun yanında bilinmesi gereken bir başka şey de din ile ilgili pek çok heykel olmasına karşın heykel olarak betimlenen varlıkların ya da tanrıların bugüne dek duvarlara işlenmiş fresklerine rastlanmamıştır
minos dininin en önemli simgesel varlıkları boğa, labris denen iki başlı balta, kolonlar, yılan, güneş-diski ve ağaçlardır
mimarlık
girit şehirleri taşlar ile kaplı yollarla birbirlerine bağlanmışlardı
bu yollarda kullanılan taşlar tunçtan yapılma testereler ile kesilerek elde edilirdi
caddelerde su giderleri ve basit kanalizasyon sistemleri vardı
bunlar yüksek sınıftaki kişiler tarafından kullanılırdı ve borular genelde topraktan yapılırdı
minos mimarisinde evlerin ve diğer yapıların çatıları kaplanmış biçimde ve genelde dümdüz olurdu
binaların iki ile üç kata kadar yükseldiği görülürdü
alçak duvarlar genelde taş ve moloz ile inşa edilir, evlerin dışlarını vb
oluşturan yüksek ve önemli duvarlar ise pişmiş tuğla ile yapılırdı
tavanda bulunan ve kiriş görevi gören uzunca tahtalar, üstlerindeki çatıyı desteklerlerdi
saraylar
giritliler ilk saraylarını malya'da erken minos döneminin sonlarına doğru, mö 3000 önce inşa ettiler
önceki araştırmalar girit'te saray yapımlarının yeryüzünde de ortaya çıkan ilk saraylarla eş zamanlı olarak türemeye başladığını öne sürüyordu ve mö 2000'li yıllara om dönemine tarihlendiriliyordu
(knossos'daki ilk sarayın yapım tarihi) ancak araştırmacılar bugün sarayların çok daha öncelerde adanın pek çok farklı yerinde inşa edildiğini savunmaktadır
sarayların en çok görüldüğü yerler ayrıca yerel gelişmenin de en çok olduğu yerlerdi
bunlar; knossos, malya ve festos'du
yapılan sarayların pek çok görevleri vardı
herşeyden önce kentlerin yönetim merkezleri durumundaydılar
bunun yanı sıra tapınaklar da yalnızca saray binaları içinde yer alırdı
işyerleri ve depolama alanları (örneğin tahıllar için) da saraylar içinde olurdu
yapılan ilk saraylar yalnızca bir katlı olurlardı ve gösterişli bir ön cepheleri olmazdı
ortalarında bir avlu bulunan u-biçimli bir yapıda olurlardı ve kendilerinden sonra yapılanlardan daha küçüklerdi
daha sonraki çağlarda yapılan saraylarda çok-katlılık ön plana çıkmaya başladı
sarrayların batı duvarlarında kesme taş ile ince işlenmiş desenler bukunurdu
bunun en bilinen örneği knossos'daki saraylardır
büyük sütunlar
giritlilerin mimarlık tarihine yaptıkları en dikkat çeken katkılardan biri de,üst bölümleri altlarından daha geniş olacak biçimde tasarlanmış büyük kolon ve sütunlardır
bakıldığında olduğundan daha yüksekmiş izlenimi yaratan bu kolonlar "ters" olarak adlandırılırlar
bu sütunlar taşın yanı sıra ağaçtan da yapılırdı
genelde kırmızı renge boyanırlardı
düz, yalın bir zemin üzerine dikilirler ve çatıları desteklerlerdi
tarım
girit'te kişiler büyükbaş hayvanlar, koyun, domuz ve keçi yetiştirirlerdi
tarımda en yaygın yetiştirilen ürünler ise buğday, arpa, burçak ve nohuttu
meyve olarak en bol bulunan tür üzüm, incir ve zeytin olup, haşhaş yetiştiriciliği olduğuna ilişkin kanıtlarda bulunmaktadır
bunu, haşhaş tohumu ya da afyon için yetiştirdikleri sanılmaktadır
ayrıca arılar da bu dönemde evcilleştirilerek arıcılık yapılmaya başlanmıştır
yakın doğu ülkelerinden ayva ve narı alıp kendi topraklarında yetiştirmeye başlamışlardır
ancak günümüzde girit ve çevresinde kolayca yetiştirilebilen limon, portakal ve mandalinanın girit'te o dönemde varlığı bilinmiyordu
aynı dönemde birden fazla ürün yetiştirme yöntemini kavrayabildiklerinden, zengin bir mutfağa sahip olmuşlar ve nüfus buna bağlı olarak hızlı bir biçimde artmıştır
çiftçiler tahtadan yapılmış olan sabanlar kullanıyorlardı
bu sabanların saplarını bağlamada deri ipler kullanılıyordu
sabanlar eşek ve öküzlere çektiriliyordu
girit uygarlığı'nın çöküşü üzerine kuramlar
tira (ya da başka adlarıyla thera, tera) santorini takımadalarının en büyük üyesidir
girit'ten yaklaşık 100 kilometre uzaklıkta bir kalderadır
bunun volkanik patlama indeksine göre 6 ya da 7 ile derecelendirilen "plinian" ya da "ultra-plinian" bir patlamayla harekete geçmiş olduğu sanılmaktadır
patlamayla birlikte bölgede yer çökmeleri meydana geldiği, bunun sonucunda denizde büyük dalgalar oluştuğu ve bu dalgaların girit'in kıyı kentlerinde büyük yıkımlara neden olduğu düşünülmektedir
</text></doc>
<docno>129976</docno>
<text>
korukçu, bismil
korukçu, diyarbakır ilinin bismil ilçesine bağlı bir köydür
tarihçe
köyde yapılan kazılardan ve çevredeki tarihi kalıntılara bakıldığında köyde yerleşimin millattan önceki tarihlere dayandığı görülmektedir
çayır mevkiindeki tarihi "gir" denilen höyükte ve köylülerin yapmış olduğu ihtiyaci kazılarda çanak-çömlek kalıntılarına rastlanmıştır
eski ve tarihi bir yerleşim yeri olan korukçu köyü, dicle nehrinin ortasında, kenarlarında ve yakın yerlerde oluşan ve eski dilde 'qorûx' adı verilen yeşil otsu bitki topluluğundan adını alır
zamanla bu bitkiler yok olup kaybolduğundan 'qorûx çû', daha sonra da resmi kayıtlara 'korukçu' olarak geçer ve bugünkü adını alır
bir rivayete göre ise yerleşim bölgesinde yaşayan gayrimüslimlere (ermenilere) qorûx denmekteydi
ermeni katliamı sonucunda buradan göç edenlere "qorûx gitti" anlamına gelen "qorûx çu" ardından da bu isim birleştirilerek bugünkü ismi olan korukçu adını alır
korukçu köyü hem batman-diyarbakır karayoluna hem de demiryoluna yakın olduğundan doğu-batı yönündeki yolculuklar için avantajlı bir konumdadır
90'lı yıllara kadar tren babahaki durağında dururken şu anda durmamakta olup en yakın tren istasyonu çöltepe köyünde bulunmaktadır
kültür
köyün önemli gelenekleri arasında şunlar sayılabilir
köyün % 100'ü müslümandır
tam olarak doğum ve ölüm tarihleri bilinmemekle birlikte xix
yy da yaşadığı belirtilen ve yaşadığı dönemde insanları dini bilgileri ile kendine hayran bırakan "seydayé melle muhammed emin" in kabri bulunmaktadır
buraya gelen insanlar dualar okur ve hastalıkları için şifa dileğinde bulunurlar
bazı insanlar ise kabrin başında bulunan ağaca bez parçaları asarak burayı dilek ağacına çavirmiş ve üzerindeki taşlardan medet umarak bu taşları boyunlarında ve omuzlarında taşıyacak kadar batıl inançlar geliştirmişlerdir
bahar aylarında köyde yaşayan halk mevlitler okuyarak mallarına bereket girmesi ve yoksulların karınlarını doyurması için mezarlığın olduğu bölgede kurbanlar keser ve bu kurbanların etlerini pişirerek yoksullar ve muhtaçlara dağıtır.köyde bir düğün olması durumunda düğün sahibinin komşuları ve yakınları şehir dışından veya çevre köylerden gelen misafirleri ağırlayabilecekleri oranda evlerine götürerek misafir olarak ağırlar.bayramlarda yetişkin erkekler bir arada köyün bütün evlerini gezerek bayram kutlamasında bulunurlar.perşembe günleri köyde yaygın olan adıyla "şîva mirîya" (ölmüşlerin hayrına verilen akşam yemeği) denilen ve yardımlaşma amaçlı yapılan yemekler muhtaç insanlara verilirdi
"kayalık" denilen bölgede öksürük rahatsızlığı veya bademcikleri şişenlerin içinden öksürerek geçtiklerinde şifa bulduklarına inanılan "qula kuxuké" (öksürük geçidi)adı verilen kayalık bulunmaktadır
saman yapımında kullanılan patozların çalıştığı dönemde ve tezeklerin yapımında köyün gençleri imece usulü ile çalışırlar
evlerin iç duvarları toprak sıvadan yapılırdı
toprak sıvanın üzerine bellé köyü'nde toprağın altından çıkarılan "xuliya spi" (beyaz toprak) olarak bilinen toprağın bir süre suda bekletildikten sonra badana yapılmasıyla evlerin iç duvarları beyaz renk almış olurdu
bu toprağın sağlığa zararlı olduğu ve solunum rahatsızlıkları yaptığı söylenmişse de sağlık çalışanları veya devlet yetkililerince hiçbir araştırma yapılmamıştır
son yıllarda betonarme binaların arttığı da görülmüştür
çoğunluğu ilkokul mezunu olan köyde okur-yazar oranı %90 civarındadır
üniversite mezunu az olmakla birlikte 8 yıllık zorunlu eğitime geçildikten sonra ortaöğretime devam eden öğrenci sayısında büyük artış görülmüştür
çocukların veya gençlerin oynamış oldukları oyunların başında gog, heftok, xar, tevş, birré gibi oyunlar gelir
köyün yemekleri kürt kültürünü yansıtan geleneksel yemeklerdir
nané sélé, (sac ekmeği) kûtlik (içli köfte), tirşik (güveç) şamborek (pide) savar (bulgur) hevrişik, şileki, siremastik, qeli (kavurma)hûr û rodi (işkembe dolması) ser û pé (kele paça) gibi yemekler bulunur
coğrafya
diyarbakır iline 64 km, bismil ilçesine 7 km uzaklıktadır
diyarbakır-batman karayolu 6. kilometrede sağa doğru dönüldüğünde dicle nehrinin hemen başucunda bulunur
pamuk çayı ve dicle nehrinin birleştiği (seré du avé) yerden doğuya doğru yaklaşık 15000 dönüm arazisi bulunur
bismil, babahaki,ofköy, çöltepe, ve bozçalı köyleri ile komşudur
verimli tarım topraklarında buğday, arpa, mercimek, pamuk, tütün, mısır, karpuz ve her çeşit sebze yetiştiriciliği köylülerin geçimlerini sağlayan ürünlerdir
iklim
köyün iklimi karasal iklim alanı içerisindedir
kışlar sert ve soğuk yazlar ise aşırı sıcaktır
80'li yıllardan itibaren bölgede yapılan barajlar iklimi biraz yumuşatarak kışların biraz daha ılık geçmesine sebep olmuştur
ekonomi
köyün ekonomisi tarım ve hayvancılığa dayalıdır
köyde feodal bir yapı hakim olduğundan köylüler çoğunlukla toprak ağalarının işlerinde maraba, pamuk sulamacısı, bekçi vb
işlerde çalışırlar
kış aylarında dicle nehrinden tuttukları balıkları satarak geçimlerini sağlayan insanlara da rastlanır
altyapı bilgileri
köyde bulunan ilköğretim okulunda, birleştirilmiş sınıflı eğitim yöntemi ile 3 öğretmen görev yapmaktadır
köyün içme suyu şebekesi vardır; ancak kanalizasyon şebekesi yoktur
ptt şubesi ve ptt acentesi yoktur
sağlık ocağı ve sağlık evi bulunmamaktadır
köye ulaşımı sağlayan yolun 6 km'lik kısmı batman-diyarbakır çevre yolu olup geri kalan kısım stabilize yoldur
değirmen yolu (réya aş) denilen yoldan gidildiğinde mesafe azalmakla birlikte, bu yol toprak yol olduğundan kış aylarında kullanılamaz durumda olup ulaşım araçlarının dışında genellikle yaya ulaşımında kullanılmaktadır
köye 1985 yılında elektrik gelmiştir
sabit telefon sadece muhtarlıkta bulunmakla birlikte bu hizmeti tüm köye verecek altyapı bulunmamaktadır
</text></doc>
<docno>56682</docno>
<text>
baharlar, tavas
baharlar
ilçe merkezine 25 km uzaklıkta olup, adının aynı adı taşıyan bir aşiretten kaynaklandığı söylenmektedir
batı anadolu'da iskan eden "bahar, baharlar" cemaatinin köyün adı ile bir ilgisi olduğu düşünülebilir
coğrafi durumu
komşuları
kasabanın kuzeyinde keçeliler, tavas köyü ; doğusunda ulukent, tavas kasabası ; güneyinde yeniköy bulunmaktadır
yeryüzü şekilleri
madenleri ve yer altı kaynakları: kasabanın, tavas ovası’nda bulunan kısmı düzlük iken yerleşim yerleri engebeli arazidir.yer altı kaynağı olarak kömür madeni tespit edilmiş ama işletilmemektedir
iklimi
iklimin günlük hayata etkileri: kasabada akdeniz iklimi görülmektedir
fakat kışları kar yağışı ve don olayları görülmektedir
yazları ise sıcak ve kuraktır
toprak ve ekime elverişliliği
yanlış tarımsal uygulamalar: ekime uygun 10.000 (on bin) dönüme yakın arazi vardır
bu topraklar kireçli ve humuslu olmak üzere iki türdür
arazinin bazı yerleri sulanabilir özelliktedir
tütün ekilen fakat sulanamayan yerlerde su motoruyla ve su tankerleriyle sulanmaktadır
toprak traktör yardımıyla işlenmektedir
traktörün giremediği yerlerde ilkel tarım aletleri kullanılmaktadır
hasat zamanı biçer-döver ve patos makineleri kullanılmaktadır
arazi genelde ova olmasına rağmen köye yakın yerlerde eğim artmaktadır
akar ve durgun suları
sulardan yararlanma durumu: kasabada ırmak, çay ve artezyen yoktur
halk su ihtiyacını su kuyularından karşılamaktadır
ayrıca kasabanın dışındaki artezyenlerden su tankerleriyle taşınarak ihtiyaç giderilmektedir
köy kasaba olduktan sonra 1993’de içme suyu şebekesine kavuşmuştur
içme suyu sağlıklı ve yeterli durumdadır
mesire yerleri ve tabii güzellikleri
buraların değerlendirilmesi: mezarlığa yakın karaltı mesire yeri vardır
tabii güzelliği mükemmeldir, fakat mesire yeri olarak imar edilmiş herhangi bir yeri yoktur
tarihçesi
adını nereden aldığı: bundan 200 yıl kadar önce buraya yerleşen yörük`ler baharı burada, kışı muğla’da geçirirlermiş
baharları buraya geldiklerinden çevre köyler “bahar yörükleri” demeye başlamışlardır
ve zamanla buralara yerleştiklerinden köyün adı “baharlar” olarak kalmıştır
bundan 200 yıl kadar önce keçelioğlu ve karaçalıoğlu adlı iki yörük obası muğla dolaylarından gelerek buralara yerleşmişlerdir
bugünkü keçeliler köyü’ne “keçelioğlu” baharlar’a ise karaçalıoğlu yerleşmiştir
böylelikle büyük bir köy meydana gelmiştir
çevrede tarihi eser bulunmamaktadır
tarihi eser konumundaki tek yapı ; denizli-muğla anayolundan kasabaya ayrılan kavşaktaki bulla (billa) çeşmesi söylenebilir
karakoyunluların baharlı oymağının denizli bölgesine gelişi buldan ve milas tarafından olmuştur
baharlara yerleşen ilk topluluk milas’tan gelip ilkbahar mevsiminden yaz sonuna kadar şu anki kasabamızın bulunduğu yere geliş-gidiş yapmışlardır
bu çevreye daha önce bunlardan başka gelen yoktur
bu bahar ve yaz aylarında gelip giden baharlı oymağı zamanla köyün bulunduğu yeri yerleşim mekânı olarak seçmiştir
araştırmalara göre daha önce köyümüze gelen yörüklerin bir kısmının kardeşleri milas’ta kalmışlardır
kasabamıza ilk yerleşen kara koyunlu'ların baharlı oymağından olması nedeniyle, zamanla bu “baharlar” olarak söylene gelmiştir
diğer bir rivayete göre, bu yörükler bahar aylarında gelip gittikleri için kasabamıza baharlık denilmiş ve bu baharlık kelimesi, “baharlar” olarak söylene gelmiştir
yaşayiş
ev yapıları ve iç tezyinatı
evlerin sağlıklı olma ve aileye yeterlilik durumu
ailenin maddi imkânlarına göre, altı ahır üstü ev olarak kullanılan iki katlı yapılar ve tek katlı müstakil evler de bulunmaktadır
yeni yerleşim yeri olan muğla-denizli yolu çevresine yerleşen halk, üç-beş katlı modern yapılar inşaa etmektedirler
burası, kasaba halkının dışında başkalarının da beğenisini kazanmakta ve bu nedenle arsa fiyatlarıda oldukça yükselmiştir
kasaba halkının büyük çoğunluğu ev ve çevre temizliğine büyük önem verir
evlerde bir zamanlar şark köşesi usulü düzenlemeler yer alırken günümüzde misafirperverliğin en iyi örneğini göstermenin gayretiyle son model mobilyalarla donatılmış misafir odaları tahsis edilmektedir
eski yapılarda misafirler için tahsis edilen odalar bulunmadığı gibi aile bireyleri için de özel odalar yoktu
zaten yapılar iki odadan ibaret idi
oturma, yatma, misafir ağırlama bu iki odada yapılıyordu
günümüzde bu yapı anlayışı tamamıyla değişmiş, modern topluma ayak uydurmaya çalışılmaktadır
aile tipi ve aile nüfus sayısı ortalaması
evlenme adetleri ve yanlışlıkları: kasaba’da genelde geniş aile tipi vardır
çekirdek aile tipi de vardır
ama yaygın değildir
yaşlanan anne-babaya genellikle en küçük erkek evlat bakmaktadır
komşuluk münasebetleri
yardımlaşma ve imece: kasaba’da komşuluk ve yardımlaşma ilişkileri gayet gelişmiş durumdadır
ancak tütün işlerinde amele tutulmakta ve yövmiyeli işçiler çalıştırılmaktadır
nüfusu (kadın, erkek, okula gidenler, gitmeyenler)
1985 yılında yapılan genel nüfus sayımında 1090 kadın ve 950 erkekle toplam nüfus 2040 kişi olarak tespit edilmiştir
400’e yakın hanede toplu aileler yaşamaktadır
1992 yılında kasaba yapılan köyümüzde 2000 yılında yapılan nüfus sayımına göre 1573 kişi yaşamaktadır
gelenek ve görenekleri (inançları, batıl itikatları, ibadetleri, törenleri, büyük - küçük ilişkileri): kasabamız ahalisi müslüman olup başka din ve inanışta kimse yoktur
kasaba’da batıl inanç yoktur
kasaba halkı tabulara karşıdır
her türlü düşünce ve gelişmeye açıktır
kasabalılar her yıl yeniköy yakınlarındaki dağda bulunan bir din büyüğünün (eren) mezarına ziyarete giderler
orada allah için kurban kesip yerler ve fakirlere dağıtırlar
ihtiyaçları için allah’a dua ederler
kasaba’da yaşayanlar arasında büyük-küçük ilişkisi gelişmiş durumdadır
küçükler büyüklerine karşı saygılı, büyükler de küçüklerine karşı sevgili davranırlar
otobüste olsun evde olsun büyüklere yer gösterilir
giyimleri (günlük, folklorik, resmi)
kasabalı hanımlar ve kızlar genellikle iş kıyafetleriyle dolaşırlar
misafirliğe giderlerken daha güzel elbiseler giyerler
kadınları ise genellikle baş örtülüdür
folklorik kıyafetleri ise; üç etek, peştamal, bez ayakkabı, fes, yelek, cepken, eşarp, zeybek elbisesi gibi giyecekleri kullanırlar
kasabalı, memur değilse normal pantolon ,gömlek, ceket ve muştalı şapka giyerler
atasözleri ve deyimleri
kasabaya has bir atasözü ve deyim yoktur
mahalli oyunlar ve türküleri
kasabaya has oyun ve türkü de yoktur
masal, hikâye, efsane ve destanları
kasabaya özgü masal hikâye efsane ve destan bulunmamaktadır
boş zamanlarını nasıl değerlendirdikleri
günlük yaşayış, kötü alışkanlıkları: kasabalının yaz aylarında boş zamanı yoktur
kış aylarında ise hayvan bakım işleri bittikten sonra köy kıraathanesine gidip sohbet edip, kahve oyunları oynarlar
bunun dışında kasabalının kötü alışkanlığı pek yoktur
iş yaparken “birimiz hepimiz için,hepimiz birimiz için” anlayışıyla hareket eder
bu anlayış halkın dayanışma gücünü ortaya koymaktadır
sağlık durumu
yaygın hastalıkların sebepleri, yanlış tedavi yöntemleri: kasabada yaygın hastalık yoktur
yanlış tedavi yöntemleri de uygulanmamaktadır
kasabalı rahatsız olduğunda, kasabada bulunan bir doktor, bir ebe, bir hemşire ve bir hizmetliyle hizmet veren sağlık ocağı’na gidip tedavi olurlar
günlük beslenme alışkanlıkları
halk erken kalktıklarından, günlük düzenli olarak beslenmektedir
yiyecekleri ;hayvan ürünleri, kuru yiyecekler ve sebzelerdir
meyve olarak ise elma, portakal, mandalina yazları kavun, karpuzdur
yol durumu
ulaşım vasıtalarının çalışma durumu: kasaba ilçe merkezine 20 km ve il merkezine 68 km uzaklıktadır
kasaba denizli-muğla karayolundan 4 km içeridedir
kasabanın yolu 1988 yılında asfaltlanmıştır
ulaşım sorunu yoktur
köyde, kasaba olduktan sonra iki adet küçük otobüsle ilçeye ve bir otobüsle ile ulaşım sağlanmaktadır
yönetici - halk münasebeti
halk yönetici olarak görülen belediye başkanı, okul müdürü ve muhtara karşı gayet saygılıdır
şimdiye kadar bir saygısızlık örneği görülmemiştir
yöneticilerde ahaliye karşı saygılı ve sahipkardır
okulla olan münasebetleri
okulun tarihçesi, okul görevlilerine ilgi: kasabalı, okula karşı çok iyidir
okul müdürü, öğretmen ve okul hizmetlilerine karşı ilgili ve itaatkardır
okuldan bir istek olduğunda, gücü oranında, yerine getirmektedir
okul 1948 yılında devlet-köylü işbirliği ile yapılmıştır
yedi dershanelidir
ancak 1987-1988 eğitim-öğretim yılında ortaokulun hizmete açılmasıyla 3 dershanelik bölümü ortaokula verilmiştir
1992’de okulun adı baharlar ilköğretim okulu olarak değişmiştir
1989-1990’da iki katlı bir ek bina yapılmış olup 13 derslik eğitim-öğretime açılmıştır
okulda 2003-2004 eğitim-öğretim yılında, 205 öğrenci 10 (on) öğretmen eşliğinde eğitim görmektedir.okulda ana sınıfı da bulunmaktadır
okulun çevrede bıraktığı etkiler (olumlu - olumsuz)
okul çevrede olumlu bir etki bırakmıştır
okuldan mezun olanlar topluma daha faydalı olmakta, ayrıca memur olanlar okumayı özendirmektedir
halkın okul hakkındaki görüşleri gayet olumludur
yöreye getirilmiş devlet hizmetleri ve halkın bunlardan faydalanması
devlet kasabaya ilköğretim okulu ve sağlık ocağı yaptırmıştır
halk bunlardan güzel bir şekilde yararlanmaktadır
yerin dış dünya ile ilişkileri, uzak yörelerle ilişkiler, gurbetçilik, beyin göçü kasabalının bir kısmı avrupa’ya işçi olarak gitmiştir
ayrıca denizli ve izmir gibi şehirlere çalışma amaçlı gidilmektedir
beyin göçü de yapılmaktadır
çünkü kasabada değerlendirilecek imkân yoktur
ekonomik hayat
geçim kaynağı ürünler
günlük tüketilen ürünler: kasabalının geçim kaynağı tarım ve hayvancılıktır
tahıl ve türleri her ailenin ilgilendiği ekim işleridir.aileler ihtiyaçlarından fazlasını satarlar
sanayi ürünü olarak tütün üretilmektedir
tütün başlıca geçim kaynağını oluşturur
genellikle b grad tütün ekilir
tütünler genellikle tüccarlara satılmaktadır
ayrıca arpa, yulaf ve fiğ gibi yem bitkileri de yetiştirilmektedir
kasaba halkı kendi ihtiyacını karşılayacak kadar sebze de yetiştirmektedir
bunlar lahana, pırasa, fasulye, turp, soğan, patates, ıspanak v.b
meyve olarak elma, armut, erik, ayva, iğde,kavun ve karpuz yetiştirilir
orman geliştirilmekten ziyade yakacak ve zati ihtiyaç için bilinçsizce tüketilmektedir
eskiden köy içlerine kadar sokulan çam ağaçları kesile kesile köyün 20 km
uzağına kadar çekilmiştir
marangozluk ve yapı ustalığı gelişmiştir
her türlü inşaat yapılmaktadır
yetiştirilen hayvanlar ve miktarları
hayvanlardan yararlanma durumu: kasabada her ailenin bir ya da daha fazla ineği vardır
ayrıca tavuk, hindi gibi kümes hayvanları ve koyun keçi gibi küçük baş hayvanlar da beslenir
inek bakımından elde edilen süt, kasabada kurulan kooperatif de toplanmaktadır
hayvan üretiminde modern yöntemler fazla kullanılmamaktadır
dışarıya sattığı ve aldığı eşyalar
kasabalı dışarıya hayvan ve hayvan ürünleri ile tütün satmaktadır
dışarıdan da değişik ev eşyaları ile kasabada yetişmeyen sebze ve bitkiler satın alınmaktadır
saman ve hayvan gübresi satmakta, sun’i gübre almaktadır
topraklı ve topraksız aileler
kasabalının hepsinin, az veya çok arazisi vardır
topraklı aileler arazilerinde tarım faaliyetleri yapmakta olup topraksız aileler hayvancılıkla ve ırgatlıkla geçimini sağlamaktadır
sosyal durumu
ahali sürekli çalışmakla meşguldür
tütün,ekin,pamuk,çapa,dokuma derken boş vakitleri yoktur
ancak genç kızlar açılacak bir kursla değişik konularda eğitilebilirler
son zamanlarda halkın ilçede çalışma isteği hızla artmaktadır
kasabada elektirik 1979 dan beri vardır.birçok evde televizyon bulunmaktadır
1988’de çocuklarda kızamık salgını görülmüştür
yemeklerimiz
baharlar halkının kendine has yemeği istanbol aşı’ dır
baharlar halkının kendine has tatlısı ("yörük tatlısı") veya sareli `de denilir
yapılışı: yufka açılıp açılan yufkanın içine ceviz ve fıstık sarması doldurularak yuvarlak sinüs haline aldırılır
ve tepsinin içine yuvarlak halde dolandırılıp üzerine çiçek yağı eklenerek ateş üzerinde pişirilip daha sonra; şerbetlenip yenilir
karadede şöleni
baharlar kasabası'nda yaşayanlar yaklaşık 220 yıldan bu yana karadede türbesinde dualar edip ve ardından da oğlak kebabı çevirmesi yaparak yerler
şükredip allah`a dua ederler
karadede şöleni eylülün ilk veya ikinci haftası yapılır sanki kasabada bir bayram havası yaşanır
</text></doc>
<docno>198751</docno>
<text>
kullanabilirlik ve etkileşim tasarımı
= = kullanılabilirlik nedir?
= =
kullanılabilirlik kavramı farklı perspektiflerden incelenmesi gereken çok boyutlu bir kavramdır (jeng, 2006)
bunlardan biri olan arayüz; kullanıcıların sistemle olan iletişim ve etkileşimini sağlayan araç olması nedeniyle kullanılabilirliğin önemli bir unsurunu oluşturmaktadır
buna göre kullanılabilirlik en temel sekliyle, sistem ve kullanıcının arayüz aracılığı ile açık ve hızlı bir biçimde iletişim kurabilmesidir
= kullanılabilirlik kavramının temelleri nelerdir?
=
kullanıcı arayüzlerine sahip tasarım ürünlerinin kullanılabilirliği ile ilgili çalışmalar disiplinler arası bir alan olan insan-bilgisayar etkileşimi (ibe)’nin çalışma konularına girmektedir
bu bölümde ilk olarak, araştırma konusunun teorik alt yapısını oluşturan insan-bilgisayar etkileşimi, kullanıcı merkezli tasarım, kullanılabilirlik, web sitelerinde kullanılabilirlik ve kullanılabilirlik değerlendirme yöntemleri hakkında genel teorik bilgiler sunulmaktadır
= web kullanılabilirliği nedir?
=
kullanıcı arayüzlerine sahip diğer tüm elektronik bilgi sistemlerinde olduğu gibi, web kullanılabilirliğinin temelinde de hizmet kalitesinin yükseltilmesi amacıyla site arayüzlerinin etkinliğinin ve kullanıcı memnuniyetinin artırılması yer almaktadır
günümüzde yaygın bir kullanım alanına sahip ve geniş bir kullanıcı kitlesi tarafından kullanılan web sitelerinin etkinliği kullanılabilirlik, kullanışlılık ve erişilebilirlikleri ile ölçülmektedir
= elektronik kütüphaneler ve kullanılabilirilik nedir?
=
bu başlık altında sırasıyla elektronik kütüphaneler ve kütüphane web siteleri hakkında bilgi verilerek, elektronik kütüphane web sitelerine yönelik kullanılabilirlik araştırmalarının genel bir değerlendirmesi yapılmakta ve bu araştırmanın alan araştırmaları açısından katkısına değinilmektedir
= ürün kullanılabilirliği nedir?
=
kullanılabilirlik fonksiyonellikle ilgili olmasına rağmen bu iki kavram birbirinden farklı anlamlara sahiptir
fonksiyonellik bir ürünün sahip olduğu özellikleri, işlemleri belirtirken kullanılabilirlik bu özelliklerin, işlemlerin nasıl uygulandığı ile ilgilidir
kullanılabilirlik, kullanıcının ürün kullanımı ile sonuçlanan başarımlarının nasıl olduğu ile ilgilidir
= etkileşim tasarımı nedir?
=
etkileşim tasarımı özetle insan ve bilgisayar arasındaki iki yönlü iletişimin tasarlanmasıdır
etkileşim tasarım kuralları nelerdir?
1
etkileşimli kelimeler 2
sistem olarak çoklu ortam 3
sistem bileşenleri
= kaynakçalar =
</text></doc>
<docno>47598</docno>
<text>
ev
ev, içinde insanların yaşadığı, çevresi duvarlarla çevrili, odalara bölünmüş, kendine ait çatısı ve bazen de bahçesi olan ahşap, toprak veya betonarme yapı
etrafındaki evlere temas etmeyen ve genellikle kendine has bahçesi olan evlere müstakil ev denir
ev kavramı mimarî bir terimdir ve apartman dairesi gibi diğer barınak türlerinden farklı bir kavramı ifade eder
bununla birlikte gündelik kullanımda türüne bakılmaksızın her türlü barınak için de kullanılır
günümüzde tipik bir evde salon, odalar, mutfak, banyo ve tuvalet bulunur
tarihçe
ilk barınaklar önceki çağlarda yağış, soğuk hava, yabanî hayvanlardan korunma amacı güdülerek içinde bulunulan çevreye göre değişik şekillerde ortaya çıkmıştır
buna karşın ilk çağlarda barınaklar insanların sadece kendilerini ve ailelerini doğanın yıpratıcı etkilerinden ve yabanî hayvanlardan korumak için kullandıkları, genelde sadece uyumak için içine girdikleri sığınaklardır
ilk çağlarda insanlar barınak olarak ağaç kovukları veya mağaraları kullanırlardı
marangozluk ve inşaatçılık bilgilerinin ilerlemesi ile insanlar kendilerine doğadaki malzemeleri kullanarak ev inşa etmeye başladılar
evler, birey ya da ailenin sürekli olarak yaşadığı sosyal ünitedir
içinde bulunulan çağa göre bir yapının ev niteliklerini taşıması için sahip olması gereken bazı kriterler vardır
en az bir tuvalet, yatma ve mutfak ünitesinin bulunduğu yerler ev olarak adlandırılabilir
daha ilerleyen çağlarda, günümüzdeki yazlık evlerde olduğu gibi bu dönemlerde de insanlar yaz aylarında ağaç dalları ile kütükleri birleştirip aralarını balçıkla kapatarak kendilerine yazlık evler inşaa etmişlerdir
yağışların evleri yıkması ile de tekrar mağaralarına dönmüşlerdir
cilâlı taş devri'nde tüketcilikten üreticiliğe geçiş evresi ile birlikte tarıma başlanmıştır.aynı dönemde insanlar pişmiş tuğla ve kerpiçten evler yapmayı öğrenmişlerdir
ürdün, irak, iran ve türkiye gibi binyıllar boyunca uygarlığın beşiği olan ülkelerde ilk evler ile ilgili birçok bilgiye ulaşmak mümkündür
anadolu'da keşfedilen en eski evlerin bulunduğu çatalhöyük bölgesinde insanların evlerde ilk merdiveni kullandıkları görülür
dört köşesi yüksek engeller ile kapalı, içine bir merdiven ile inilen bu evler, gerek ilk evler gerek ise yerleşik yaşam hakkında önemli bilgiler sunar
avrupa'da ev
avrupa'da yerleşik yaşam milâttan önce "3000"'li yıllara rastlar
bu dönemde evler duvarları yığma taşlardan yapılmış, tavanları sazdan örülmüş ve daima yuvarlak şekildedir
insanlar bu dönemlerde zaman zaman evlerde havyaları ile birlikte kalmışlardır
isınmak için ise evin içinde, yerde ateş yakmışlar, baca kavramını bilmediklerinden tavanda delikler bırakmışlardır
türklerde ev
türklerin yerleşik yaşama geçmesi 760 yılından başlayarak uygurlar zamanında olmuştur dense de orta asya türkmenistan'daki son yapılan kazılarda mö 5000'lerde yerleşik düzene geçildiğini gösteren kentsel yerleşmeler, alet- edevat ve sanat eserleri bunun aksini savunmaktadır
bu kanıtları aşkabat devlet müzesinde görmek mümkündür
türklerin yerleşik düzene geçişleri ve ne zaman göçebe olduklarına dair arkeolojik bilgilere dair büyük bir bilimsel çalışma ve etraflı bir araştıma yapılmamıştır
orta asya'da kuraklığın başlamasından önce yerleşik düzene geçilmiş olduğu ancak büyük kuraklıkla mücadele sırasında göçerliğin yaygınlaştığını kanıtlayan bulgular arkeolojik ve antropolojik bulgularla sağlamlaştırılmalıdır
genel kanı türkler yazın yaylalarda, kışın ise korunaklı vadilerde "yurt" adını verdikleri çadırlarda kalırlardı
hükümdarın kaldığı çadıra "otağ" denirdi
kuzey bozkırlarında göçebeliğin yaygın olmasına karşın daha sulak bölgelerde yerleşik düzenin devam ettiği anlaşılmaktadır
uygurlar döneminde orta asya -doğu türkistan'daki tarım havzasında tarıma devam edildiği sanılmaktadır
maniheizm'in halk arasında yayılmasının da etkisiyle yerleşik düzen kalıcı olmuştur
uygurlar evlerini tuğladan ve kerpiçten yaparlardı
yerlerde halılar bulunur, oturacak minderler serilir ve evlere ayakkabı ile girilmezdi
uygurlar kurdukları şehirlere "balık" adını verirlerdi
uygurlardan günümüze pek fazla kalıntı olmasa da, türklerde ev kültürü yıllar geçtikçe gelişmiş ve bugünkü hâlini almıştır
safranbolu evleri, boğaz yalıları bu türk ev mimarîsinin seçkin örneklerindendir
bölümler
günümüz şartlarında kabul gören ev kavramında, evler çeşitli fonkisyonlarda yararlanılmak üzere bölünmüş, herbiri farklı şekilde adlandırılan odalara sahiptir
bir evde bulunması gereken ya da bulunması muhtemel bölümler şunlardır;
evlerin dekorasyonu
gelişen dünya ile birlikte, ev kültürü de değişmiş ve bugün ev sadece insanın hayatını sürdürdüğü bir yer olmaktan çıkmış ve daha fazla insan ile birlikte olduğu bir yaşam alanı hâline gelmiştir
bununla birlikte evlerin görünümüne daha fazla önem verme fikri ortaya çıkmış ve buna bağlı olarak iç mimarlık ve dekoratörlük gibi meslekler ortaya çıkmıştır
evlerin döşenmesi dünyanın heryerinde değiştiği gibi, aynı ülkenin çeşitli bölgelerinde bile farklılık gösterebilmektedir
türkiye'de de batı bölümlerinde ev döşemesinde koltuk, masa, merkezî ısıtma kullanılırken, doğudaki birçok evde minderler, yer sofrası ve şömine kültürü hâlâ devam etmektedir
evlerin geneli ele alınacak olursa, ülkelerin gelişmiş kısımlarında apartmanlar, toplu konutlar tercih edilirken, kırsal kesimlerde tek ya da iki katlı ev geleneği sürmektedir
türkiye'de özellikle büyükşehirlerde hızlı bir kentsel dönüşüm projesi uygulanmaktadır
proje kapsamında plânsız büyümüş kesimlerdeki çarpık yapılaşma kaldırılarak toplu konutlar ile dönüşüm sağlanmak hedeflenmektedir
görüldüğü gibi ev kavramı, dört duvarlı, saz çatılı sığınaklardan, yüzlerce kişinin barındığı apartmanlara kadar geniş bir olguyu kapsayan yapılardır
</text></doc>