<docno>127397</docno>
<text>
dutluca, yüreğir
dutluca, adana ilinin sarıçam ilçesine bağlı bir köydür
tarihçe
insanlık bu köyü kurmak için yaratılmıştır
biz ezelden beri burdayız siz nerdesiniz
köyümüzün adı bocu olarak da bilinmektedir
kültür
köyün en meşhur yemeği sikma ve yağli bazlamadir ayrica ommaçta çok meşhurdur
her adanalı gibi;
adana kebab yemesi sevap
coğrafya
adana iline 25 km, sarıçam ilçesine 22 km uzaklıktadır
üstteki yazıyı yazan kim ise şerefi namusu var ise isim belirtsin
iklim
köyün iklimi, akdeniz iklimi etki alanı içerisindedir
nüfus
her şey dutluca için köyümüz herkesin bu köyden olabileceği bir köy değildir bu köyden olmak için adam olmak gerekir
ekonomi
köyün ekonomisi tarım ve hayvancılığa dayalıdır
tarla alinirmi sizin köyden
=köyden haberler
arkadaşlar benim nenemin nüfusa kayıtlı olduğu yer adana, dutluca köyü ggözüküyor nüfusta şuan osmaniye de sakızgediği(alahanlı)da ikamet eder
yaşı 90 ın üstünde sorunca zar zor hatırladı ama bizler bocu ve karaköy sağca hocalı aydınyurdu sarıçam kirişgediği bildiğim kadarıyla bu yerleşim yerlerinde akrabalarımız olduğunu söylemektedir
şimdi dutluca buyerleşim yerlerinin hangisidir veya hangisine yakındır
soyadı bayrambey - yaralı
altyapı bilgileri
köyde, ilköğretim okulu vardır ancak kullanılamamasının yanı sıra taşımalı eğitimden yararlanılmaktadır.öğrenciler, hocallı köyü'nde türk kadınlar birliği hocallı ilköğretim okulu'nda eğitim-öğretim alırlar
köyün içme suyu şebekesi ve kanalizasyon şebekesi yoktur
ptt şubesi yoktur ancak ptt acentesi vardır
sağlık ocağı ve sağlık evi yoktur
köye ulaşımı sağlayan yol asfalt olup köyde elektrik ve sabit telefon vardır
</text></doc>
<docno>192823</docno>
<text>
italya'da futbol
futbol, çoğu ülkede olduğu gibi italya'da da en ünlü spordur
italya millî futbol takımı dünyanın en başarılı takımlarından biridir
dünya kupası'nı dört defa kazanarak (1934, 1938, 1982, 2006) brezilya'nın (5 defa) hemen arkasında yer alıyor
ayrıca bu şampiyonluklarının haricinde 2 defa ikinci (1970, 1994), birer defa da üçüncü (1990) ve dördüncü (1978) olmuştur
yani, toplamda 17 kez katıldığı dünya kupası turnuvalarının sekizini ilk dörde girerek tamamlamıştır
başarıları bununla bitmiyor, bir defa avrupa futbol şampiyonası'nı birinci (1968), iki defa da ikinci (2000, 2012) olarak tamamlarken bir defa yaz olimpiyatları kupasını müzesine götürmüştür
italyan kulüpleri de avrupa'nın en başarılı takımlarındandır, şuan 12 tane şampiyonlar ligi ve dokuzar tane avrupa ligi ile süper kupa'ya sahiptir
italya'nın birinci seviyedeki ligi olan serie a ise dünyanın en iyi ulusal liglerinin arasında gösterilmektedir
dünyanın en ünlü kulüplerinden olan juventus, inter ve milan, italya'da barınmaktadır
juventus ve milan, avrupa kulüpler birliği'nin kurucu üyelerindendir
her sene verilen ballon d'or ödülünü kazanan pek çok italyan futbolcu vardır
yani italyan futbolu, pek çok farklı dallarda avrupa'nın en iyilerindendir
futbol kelimesinin italyanca karşılığı calciodur
geçmişi
futbolun diğer türlerinin eski zamanlarda italya'da oynandığı bilinmektedir
harpastumun en eski türü de, roma imparatorluğu zamanında oynanmıştır
bu oyun, imparatorluğun genişlemesiyle diğer türleri (ortaçağ futbolu gibi) de etkilemiş olabilir
16. yüzyıldan bu yana, farklı kurallar içeren futbol türleri modern futboldan ayrı olarak floransa'da oynanmıştır
bazı ünlü floransalılar da bu oyunu oynardı, özellikle medici ailesinin üyeleri olan piero, lorenzo ve alessandro medici
bunların yanı sıra, clement vii, leo xi ve urban viii gibi papalar bu oyunu vatikan'da oynardı
italya'da önceden tekme anlamında kullanılan "calcio" kelimesi ise sonralarda futbol anlamında kullanılmaya başladı
italyan futbolu doğdu: cenova
modern futbol kuralları italya'ya 1880'ler sırasında geldi
ilk italyan futbol kulübü hangisidir sorusunun cevabı biraz tartışmalıdır fakat popüler tarihte en çok bahsedilen bir ingiliz tarafından 1863'te ingiltere'yi temsil etmesi için kurulan cenova kriket ve futbol kulübü'dür
3 yıl sonra 1896'da, james richardson spensley isminde bir adam futbol bölümü olan bir kulüple cenova'ya geldi ve italya'nın ilk teknik direktörü oldu
ulusal turnuvalar
ilk ulusal turnuva italyan jimnastik federasyonu tarafından düzenlendi
bu turnuvayı udine şehrinin udinese calcio takımı kazandı
1897'de yapılan turnuvayı ise s.g. torinese takımı kazandı
1898 yılına gelindiğinde ise italya futbol federasyonu nihayet ilk turnuvayı düzenliyor
bu turnuva ilk düzenli ulusal şampiyona olarak kabul edilir
şampiyonu ise genoa cfc olmuştur
</text></doc>
<docno>215458</docno>
<text>
kolombiya
kolombiya (ispanyolca: ') ya da resmî adıyla kolombiya cumhuriyeti (ispanyolca: '), güney amerika'da yer alan bağımsız, üniter ve anayasal bir cumhuriyettir
32 alt departmandan oluşmaktadır
başkenti, ülkenin orta bölümünde yer alan bogotá şehridir
güney amerika'nın kuzeybatı bölümünde bulunan ülke; kuzeybatısında panama, kuzeyinde karayip denizi, doğusunda venezuela ve brezilya, güneyinde ekvador ve peru, batısında büyük okyanus ile çevrilmektedir
ülke; yüzölçümüne göre güney amerika'nın en büyük 4., dünyanın en büyük 26. ülkesidir
nüfusa göre ise, 46 milyondan fazla nüfusu ile dünyanın en büyük 27. ülkesidir
aynı zamanda; ispanyolca konuşan ülkeler arasında, meksika'dan sonra nüfusa göre en büyük ikinci ülkedir
kolombiya, bir orta güçtür ve güney amerika'nın en büyük üçüncü, latin amerika'nın en büyük dördüncü ekonomisine sahiptir
kahve, çiçek, zümrüt, kömür ve petrol endüstrileri, kolombiya ekonomisinin başlıca sektörleridir
hsbc, 2050 yılında kolombiya'nın özellikle amerika olmak üzere dünya ekonomisinde karar verici bir rol oynayacağını; gsyih bakımından dünyanın en büyük 25. ekonomisi olacağını öngörmektedir
şu anda kolombiya olarak bilinen topraklarda, başlangıçta muisca, quimbaya ve tairona gibi kolombiya kızılderilileri yaşamaktaydı
ispanyollar, bu bölgeye 1499 yılında gelmiş ve bu bölgede fetih ve kolonizasyon dönemini başlatmıştır
coğrafi özellikler
iklimi
kolombiya´nın iklimi bölgelere göre çeşitlilik gösterir
vadilerde tropik, yüksek kesimlerde ise ılıman iklim özellikleri görülmektedir
sıcak iklim kuşağında yer alan ülke dağlarının doruklarında her zaman kar vardır
bitki örtüsü
ülke topraklarının yarıya yakını sık ormanlarla kaplıdır
faunası
amazon ormanları´nda maymun, jaguar, timsah, puma, tapir ve armadillo gibi çeşitli hayvanlar yaşar
ayrıca papağan ve kolibri gibi tropik kuşlarla kuzey amerika´dan göç eden göçmen kuşlarda kış mevsimini burada geçirmektedirler
yüksek dağlık bölgelerde and kondoru denen büyük güney amerika akbabaları yuva yapar
pekçok kelebek, örümcek ve böcek türlerinin yanı sıra magdalena irmağı´nda da timsah ve kaymanlar yaşar
coğrafî şekilleri
pico cristóbal colón ve pico simón bolívar ülkenin en büyük yükseltileridir (her ikisinin de uzunluğu 5775 metredir)
and dağ sisteminin üç büyük sıra dağı olan batı, orta ve doğu cordilleralar ülkenin batı yarısı boyunca uzanarak ekvador sınırında birleşirler
alçak doğu düzlüğü boyunca amazon ve orinoko ırmaklarının kolları uzanır
1600 km uzunluğundaki magdalena nehri, kuzeye doğru akarak karayib denizi'ne dökülür
tarihi
kolombiya´nın şimdi ki topraklarında, ispanyollar gelmeden önce yörenin yerlileri ticaret ve altın işleme sanatıyla uğreşıyorlardı
burada muisca, tayrona, sinú, quimbaya ve san agustín kültürleri yüzyıllar boyunca yaşadılar
kristof kolomb'un adıyla anılan ülke topraklarına kolomb hiç ayak basmamıştır
bu toprakları gören ilk avrupalı, ispanyol alonso de ojeda ve onun kılavuzu italyan amerigo vespucci'ydi
1525 yılında rodrigo de bastidas santa marta kentini kurdu
bunun ardından ülkenin kuzeyinde karayib denizi kıyısında cartagena şehri kuruldu
1538 yılında gonzalo jiménez de quesada yerli halkın bacatá adını verdikleri yerleşim yerini ele geçirerek burada bogotá şehrini kurdu
1808 yılında napolyon, ispanya'yı işgal edince amerika kıtası´ndaki ispanyol sömürgeleri bağımsızlık savaşlarını ilan etti
böylelikle simón bolívar önderliğindeki güçler cartagena´da bağımsızlıklarını ilan ettiler, böylelikle 1821 yılında büyük kolombiya adıyla bugünkü kolombiya, ekvador, panama ve venezuela topraklarını kapsayan bir federasyon kuruldu
1829 yılında venezuela ve 1830 yılında ise ekvador federasyondan ayrıldı
panama ve kolombiya´dan oluşan yeni devlette 1840 ila 1903 yılları arasında kanlı çatışmalar yaşandı
1903 yılında abd´nin desteğini alan panamalılar bir ayaklanma sonucu kolombiya´dan ayrıldı
panama aynı yıl panama kanalı´nın kullanım hakkını abd´ye verdi
1948 ila 1953 arasında kolombiya içinde büyük karışıklıklar yaşandı
violencia adını alan şiddet olayları meydana geldi
1950 yılında muhafazakar mariano ospina pérez boşalan iktidarı devralan bir başka muhafazakar olan laureano gómez vekili roberto urdaneta ile birlikte katı bir yönetim sergiledi
üç yıllık görev sırasında 80.000 kişinin hayatını kaybettiği tahmin ediliyor
violencia 1963 yılına kadar sürdü
bu zaman zarfında 200.000 kişi öldü
violencia'ya karşı solcu gerilla grubu farc mücadele etti
ülkedeki karışıklıklar sebebiyle 12 ağustos 2002'de başkan álvaro uribe vélez 90 günlük olağanüstü hal ilan etti
ülkede 28 mayıs 2006 gününde yapılan seçimlere başkan álvaro uribe vélez, liberal horacio serpa, sol pda'lı carlos gaviria ve bogotá eski belediye başkanı antanas mockus adaylıklarını koydular
seçime katılım oranı sadece % 45,11´di
başkanlığa tekrar seçilen álvaro uribe vélez % 62 oranında kolombiya için rekor sayılan oy aldı
nüfus
ekim 2006´da yapılan nüfus sayımında 1.141.748 km²´lik kolombiya topraklarında 41.966.004 kişinin yaşadığı tespit edilmiştir
nüfusun % 60´ını ispanyol ve yerli karışımı mestizolar, % 20´sini ispanyol kökenli beyazlar, % 14´ünü avrupalı-afrikalı karışımı mulattolar oluşturmaktadırlar
kıyı kesimlerinde afrokolombiyalılar yaşamaktadırlar.diğer etnik gruplar arap asıllı lübnan'lı kolombiyalılar oluşturur
resmi dili ispanyolca'dır
din
kolombiya anayasası'nda inanç özgürlüğü garantiye alınmıştır
kolombiya hükumeti din bakımından yasal belgeler tutmamasına karşın, 2001'de, el tiempo gazetesince yapilan bir anket sonucundaki istatistiklerde şöyle sonuçlar çıkmıştır;
ekonomi
kolombiya, güney amerika´nın en önemli üretici ülkelerinden biridir
karanfil üretiminde dünyada birinci sırada yer alan kolombiya, kahve üretiminde de dünyada brezilya´dan sonra ikinci sırada gelmektedir
ulaşımın ülkede gelişmesi ile birlikte sanayii de hızlı bir büyüme göstermektedir
tarımdan elde edilen ürünlerin satışı, ulaşım sayesinde ekonomi daha da gelişmektedir
ülkede limon, portakal, muz, mango ve guava gibi meyveler yetiştirilir
sık ormanlarından kereste, kâğıt ve kontrplak gibi ürünler elde edilir
dünyanın en değerli zümrütleri burada çıkarılır.zengin platin, altın, gümüş, bakır, kömür, demir, tuz, nikel, fosfat, manganez, mika ve kuvars yatakları mevcuttur
venezuela ve ekvador sınırları yakınlarında çıkarılan petrolün bir bölümü dış ülkelere satılmaktadır
modern dokuma ve giyim sanayisinin yanı sıra kimyasal madde, ilaç hammaddeleri, madeni eşya, çimento ve motorlu araç sanayileri de gelişmektedir
</text></doc>
<docno>39001</docno>
<text>
kaliforniya
kaliforniya, abd'nin batı yakasında yer alır ve ülkenin en kalabalık eyaletidir
2004 yılı nüfus sayımlarına göre, 35.893.799 kişilik nüfusa sahip olan kaliforniya'yı, 20.851.820 kişi ile teksas, 18.976.457 kişi ile new york ve 15.982.378 kişi ile florida izler
önemli ve dünyaca meşhur illeri arasında, los angeles, long beach, san fransisko, san diego, orange county, sacramento (başkent) ve santa barbara gelir
ekonomi
1849 yılında altın yataklarının keşfedilmesi üzerine, nüfusu on binin altındayken günümüzde amerika kıtası'nın en büyük ekonomi merkezi konumuna gelen kaliforniya; amerika birleşik devletleri'nin de en büyük ekonomik gücünü temsil eder
kaliforniya eğer bir ülke olsaydı, dünyanın en büyük 6'ıncı ekonomisine sahip olurdu
(abd'nin geri kalanı, japonya, almanya, ingiltere ve fransa'dan sonra) bu ekonomiksel durum, resmi yerleşimi henüz 200 yaşına bile gelmemiş topraklarda ulaşılabilen mucizevi bir başarıdır
eğitim ve ekonomi
kaliforniya'daki değiştirilemeyen anayasa kanuna göre; eyalet gelirlerinin %40'ı eğitim'e harcanmaktadır
her ne kadar çoğu ülke için eğitim harcamaları çöpe giden para olsa da, bu harcamalar kaliforniya'yı bilinen dünya tarihinin en hızlı büyüyen ekonomisi ve devleti yapmıştır
dünya tarihi boyunca, nüfusu 200 yıl içerisinde bu denli yükselen; ekonomisi hiç yoktan böylesi bir noktaya gelen başka bir devlet de bulunmamaktadır
(son 200 yılın ortalamasını alacak olursak, nüfusu 35,000 katına çıkmış, ekonomisi 1,5 trilyon dolar olmuştur
kişi başına düşen gelir 33.403 dolar iken; emlağın yerleşim yerlerinde en ucuz olduğu central valley deki ortalama ev fiyatları 290.000 dolardır
en pahalı emlak fiyatları ise san francisco koyunda ortalama 650.000 dolardır
tabi ki beverly hills, rolling hills, hidden hills, malibu, bel air gibi $2-3 milyondan aşağı evin bulanamadığı yerler de vardır; ancak bu şehirler daha büyük bölgelere bağlıdır
şehir olarak beverly hills amerika'nın en zengin muhitidir ve kişi başına düşen gelir 113.595 dolardır
tarih
kaliforniya'ya gelen ilk avrupalı; 1542 yılında portekizli joão rodrigues cabrilho olmuştur
ancak kaliforniya'nın tüm koylarını gezip; sahip olduğunu öne süren ise ünlü ingiliz korsan francis drake olmuştur (1579)
ilerki yüzyılda fazla ilgi çekemeyen kaliforniya'ya 1700'lü yıllarda ispanya yerleşmiş ve meksika'nın bir parçası olmuştur
ancak kısa bir süre sonra terkedilmişdir
1846 yılındaki meksika-amerika savaşı sonucunda kaliforniya cumhuriyeti kurulmuş; kısa bir süre sonra da amerika birleşik devletleri ile birleşme müzakereleri başlamıştır
1848'de altın yataklarının keşfi ile çok büyük bir göçe sebep olmuş; 1850 yılında da amerika birleşik devletleri birliğine girmiştir
amerikan iç savaşı sırasında da; savaşı kazanan kuzey ittifağı ile ortak olmuştur
politika
kaliforniya vatandaşları genel seçimlerde demokratlara ağırlıklı oylarını kullansalar da, 2003 - 2011 yıllarında eyalet başkanı olarak muhafazakar meşhur film yıldızı ve dünya vücut geliştirme şampiyonu arnold schwarzenegger'i seçmişlerdir
şimdi ki eyalet başkanı jerry brown'dır
yapılan son kanun seçimlerinde; arnold'un itfayeciler, polisler, öğretmenler, doktorlar ve yargıçlar aleyhinde getirmek istediği kanunlar halk tarafından dehşetle karşılanmış; seçimlerde önerdiği 4 önerge de reddedilmiştir
halen soykırıma uğramış kızılderililer aleyhinde aldığı ekonomik kanunları iptal edilmeye çalışılmaktadır
amerikan vatandandaşlarına nazaran çok daha modern ve eğitimli bir profil çizen kaliforniya'da; nüfusun çoğunluğu irak savaşı'na ve eski başkan george w. bush'un politik kararlarına karşı; kyoto protokolü'nün imzalanması taraftarıdır
kaliforniya, kürtajın ve eşcinsel evliliklerin yasal olduğu ikinci eyalettir
popüler kültürde kaliforniya
kaliforniya; sinemanın kalbini hollywood'da; internetinin kalbini silikon vadisi'nde; müzik, eğlence ve televizyon'un kalbini de los angeles'da taşımaktadır
her ne kadar günümüzde masrafları daha makul olduğu için filmler başka ülkelere çekimler için taşınsa da; son 30 yıldır klasikleşen bir eyalet deyişine göre ""dünya'nın duyduğu ve izlediği çoğu şey kaliforniya'da üretilir.""
</text></doc>
<docno>9279</docno>
<text>
avustralya aborjinleri
avustralya yerlileri ya da avustralya aborjinleri avustralya kıtası yerlilerine verilen addır
aborjinler avustralya'ya güneydoğu asya'dan gelmişlerdir
bir göçebe hayatı sınırları boyunca hareket halinde yaşamışlardır
avlanırken mızrak ve bumerang, balık avında ise kanolar kullanmışlar, meyve ve sebze toplamışlardır
yazılı bir dilleri olmamasına rağmen şarkılar yoluyla ağızdan ağıza birçok bilgi aktarılmıştır
tanım
aborjinler ifadesi genel olarak tüm bir avustralya, tasmanya ve çevre adalarda yaşayan yerlileri tanımlamakta kullanılmakla birlikte bu isimlendirmenin dil ve yaşayış biçimi olarak ortak noktalarıyla birlikte farklılıklar da taşıyan geleneksel toplulukları işaret ettiği de unutulmamalıdır"
isim, latince "ab" ve "origine" sözcüklerinnin birleşiminden oluşur
"ab" ingilizce'de "from", türkçede "-den, -dan" ekine karşılık gelir
misyoner rahipler tarafından kabilelere verilen bu genel isim "kökenli, köklü, kökene dair" anlamlarına gelmelidir
yerli kabilelerden bazıları; new south wales ve viktorya'da koori, queensland'da murri, güney avustralya'da noongar, merkezi batı avustralya'da yamatji; güneybatı avustralya'da nunga, kuzey avustralya'da ve kuzey bölgelerine komşu bölgelerde anangu; orta kuzey bölgede yapa, doğu arnhem topraklarında yolngu ve tazmanya'da palawah kabileleri gibi
en büyük gruplardan anangu (çölden gelen kişi anlamına gelmektedir) kabilesinin luritja ve antikirinya şeklinde alt toplulukları bulunmaktadır
nüfusu
ingilizler 18. yüzyılda avustralya'ya yerleştiklerinde 300.000'den fazla aborjin yaşamaktaydı
ancak birçoğu ingilizler tarafından öldürülmüş ya da topraklarından sürülmüştü
1900'ların ortasında aborjin nüfusu 45.000'e düşmüştü
1960'larda hükûmetin aborjinlerin toprak haklarını tanımaya başlamasıyla birlikte bu rakam yükselmiş ve bugün 250.000'in üzerine çıkmıştır
2001 yılında avustralya istatistik bürosu toplam yerli nüfusunu 458,521 olarak vermiştir (bu rakam avustralya'nın toplam nüfusunun %2.4'üdür)
bu nüfusun %90'ı aborjin olarak, %4'ü torres strait islander, geri kalan %4'ü hem aborjin hem torres strait islander olarak tanımlanmaktadır
2001 nüfus sayımına göre aborjin nüfusu:
kültür ve din
avustralya kıtasında avrupalılar gelmeden önce farklı dillere sahip pek çok kabile barındığı için tek bir kültürden ziyade birbirleriyle benzerlikleri de olan farklı kültürlerden bahsedilebilir
pek çok büyük ve birbirlerinden farklı grupların kendi kültürleri, inanç yapıları ve dilleri bulunmaktadır
bu kültürler zaman içinde birbirleriyle az veya çok çakışmışlardır
bkn
düşzamanı
avustralya yerlilerinin toprağa saygı ve düşzamanı inancı üzerine kurulu şifahi gelenekleri ve manevi erdemleri bulunmaktaydı
rüyalar, düşler hem yaradılışın antik zamanı hem de günümüz gerçeğini ifade etmektedir
düş zamanı hikâyelerinden bir parça:
tüm dünya uykudaydı
her şey sessiz, hareketsizdi ve hiçbir şey büyümüyordu
hayvanlar yeraltında uyumaktaydı
bir gün gökkuşağı yılanı uyandı ve dünyanın yüzeyinde süründü
her şeyi bir kenara itti ve bu onun tarzıydı
tüm bir diyarı gezdi ve yorulduğunda kıvrılıp uyumaya başladı
böylece heryere izini bıraktı
sonra geri döndü ve kurbağalara seslendi
onlar da su dolu kocaman mideleriyle ortaya çıktılar
gökkuşağı yılanı onları gıdıklayıp güldürdü
sular ağızlarından çıktı ve gökkuşağı yılanının izlerini doldurdu
göl ve nehirler böyle yaratıldı
daha sonra çimenler ve ağaçlar büyümeye ve yeryüzünü yaşam doldurmaya başladı
1996 nüfus sayımında aborjinlerin %72 oranında hıristiyanlığın çeşitli formlarını uyguladıkları %16'sının ise herhangi bir dini işaretlemediği bildirilmiştir
2001 yılı nüfus sayımında aborjin nüfusunun yüzde 0.03 kadarının aborjin dini pratiklerini uyguladıkları tespit edilmiştir
son zamanlarda islam dinine geçişler başlamıştır
aborjin sanatı
aborjinler suyla çeşitli kaya pigmentlerini karıştırarak elde ettikleri boyalarla kayalıklara veya ağaç kabuklarına ilkel fırçalar, çubuklar ve parmaklarını kullanarak veya ağızlarına aldıkları boyayı püskürterek boyama yapmışlardır
aborjin sanatında temalar aborjinlerin mitolojik düşzamanı ile ilişkilidir, öyleki günümüzde temasını amorjin maneviyatından almayan sanatların hakiki aborjin sanatı olmadığını söyleyenler bulunmaktadır
aborjinlerin önde gelen sanatçılarından wenten rubuntja manevi anlamdan yoksun herhangi bir aborjin sanatı ile karşılaşmanın zor olduğunu söylemektedir
müzik ve dansın da aborjin kültüründe önemli bir yeri vardır
aborjinlerin hemen her durum için yazdıkları şarkıları bulunmaktadır; av şarkıları, cenaze şarkıları, atalarla ilgili şarkılar, mevsim şarkıları, hayvan ve arazi ile ilgili şarkılar ve rüyazamanı efsaneleriyle ilgili şarkılar
aborjin müzikleri de kıtaya özgü enstrümanlarla (örneğin didgeridoo) icra edilirler
hayatları
aborjinler, geleneksel olarak; açıkta ya da dallardan ve ağaç kabuklarından yapılmış barınaklarda yaşamaktaydılar
vücutlarının boyanmış kısımları sayılmazsa aborjinler pek fazla örtünmezlerdi
süsler, kemerler ve paltolar kanguru derisinden yapılmaktaydı
bugün, az sayıda aborjin ülkenin iç kısımlarında, atalarının yaşadığı gibi yaşamaktadır
büyük bir çoğunluğu ise kasaba ya da şehirlere göç etmiş durumdadır
sanat ve müzik
aborjin sanatı, esas olarak mağara duvarlarının ve ağaç kabuklarının boyanması, şiir ve şarkıların söylenmesi ve bu sayede dinsel inançların betimlenmesi biçimindedir
bügün kimi aborjin sanatçıları toprak boyalarla ve kömür kullanarak yaptıkları eserlerini satarak geçimlerini sürdürmektedirler
aborjin müziği bir didgeridoo (uzun ve odundan yapilmış bir çeşit kaval) ve birbirine vurulan iki çubuk (aynı zamanda bu çubuklar bumerang olarak kullanılmaktadır.)
ile yapılmaktadır.5 tane
tarih
avustralya yerlileri kendilerinin hep avustralya kıtasında bulunduklarına inanırlar
yerlilerin kökeni ile ilgili elde hiçbir bilimsel kanıt bulunmamaktadır
güneybatı asya'dan bu kıtaya gelmiş olmalarına rağmen hiçbir asya halkıyla herhangi bir bağlantıları olduğuna dair kanıt bulunmamaktadır
avrupalı yerleşimcilerin kıtaya gelişi
ilk avrupalı yerleşimcilerin kıtaya gelişinden önce avustralya'da 250 bin ve 1 milyon arası bir nüfusun olduğu tahmin edilmektedir
nüfus düzeyi muhtemelen binlerce yıldır aynı kalmaya devam etmiştir
avustralya yerlilerinin çoğunlukla çöl sakinleri olduğu şeklindeki genel kanı aslında yanlıştır çünkü en yoğun yerli nüfusun olduğu bölgeler sahil bölgeleridir
en büyük nüfus yoğunluğu kıtanın güney ve doğu bölgelerinde özellikle de murray gölü vadisinde yer almaktadır
bununla birlikte avustralya yerlileri, tazmanya'nın soğuk ve nemli platolarından kıtanın kurak iç bölgelerine kadar tüm avustralya'da doğa ile başarılı bir uyum sağlamışlardır
yerlilerin kullandıkları teknikler, yiyecek türleri ve avlanma biçimleri yerel koşullara uyum sağlamıştır
kıtanın avrupalı yerleşimciler tarafından sömürgeleştirilmesi sonrasında sahil bölgelerindeki yerli nüfus hızla topraklarından edildiler ve geleneksel aborjin yaşam biçimini terketmeye zorlandılar
avrupalıların yerleşmekten kaçındıkları kurak bölgelerdeki yerli topluluklar ise yaşam biçimlerini daha fazla korudular
fakat avrupalı istilacılardan kaçarak iç bölgelere sığınan aborjinler daha fazladır
çünkü yeni gelenler onları çöle sürdüler
oysa yeni gelen avrupalılar tanrılarının geri döndüğüne inanan aborjinler için bir soykırım diyebileceğimiz bazı durumlara maruz kaldılar
kıyı şeridini terk edip çöle gitmek zorunda kaldılar
sonun başlangıcı başlamıştı artık!
avrupalı yerleşimcilerin kıtaya etkisi
1770 yılında kaptan james cook, avustralya'nın doğu sahillerini büyük britanya adına ele geçirdi ve burayı yeni güney galler (new south wales) olarak isimlendirdi
avustralya'daki ingiliz sömürgeciliği 1788'de sidney'de başladı ve kıtaya ilk gelen batılı yerleşimciler çiçek, suçiçeği, grip, kızamık gibi rahatsızlıkları da beraberlerinde getirdiler
bünyeleri bu hastalıkları hiç tanımayan avustralya yerlileri bu hastalıklara yakalanarak büyük ölçüde kayıplar verdiler ve nüfusları önemli ölçüde düşüş gösterdi
ingiliz yerleşimcilerin ikinci etkisi arazi ve su kaynaklarını kendilerine ayırmaları olmuştur
beyaz yerleşimciler avcı-toplayıcı olan yerli halkın kendi topraklarına sahip olma gibi bir kavrama sahip olmayan ve sürülecekleri herhangi bir yerde de mutlu yaşayabilecek göçmenler olarak görmüşlerdi
oysa geleneksel arazilerini, yiyecek ve su kaynaklarının kaybı yerliler üzerinde ölümcül etki yapmış ve hastalıklarla güçsüz düşmüşlerdi
aynı zamanda beyaz adamlar avustralya yerlilerinin arazileriyle derin ruhsal ve kültürel bağlara sahip oldukları gerçeğini görmemiş veya görmezlikten gelmeyi tercih etmişlerdi
geleneksel dini pratiklerinden uzaklaştırılan bu halklarda doğum oranları hızla düşmüş alkol gibi yerlilere yabancı içkilerin kullanımı artmıştı
1788 yılı ile 1900 yılları arasında yerliler, maruz kaldıkları hastalıklar sonucu nüfuslarının yaklaşık %90'ını kaybettiler
tasmanya adasında britanya sömürge döneminde 1803-1847 yıllarında işlenen tasmanya soykırımı sırasında tasmanya yerlilerinin soyları tüketilmiştir
aborjin soykırımları
avrupalı sömürge güçleri avustralya yerlilerini farklı zamanlarda soykırım uygulamalarına tabi tutmuşlardır
ancak soykırımlarla ilgili bilgi çoğunlukla hükümetin tuttuğu kayıtlardan edinildiği için sayılarının belirtilenden çok daha fazla olabileceği düşünülebilir
tasmanya soykırımı en iyi bilinen örneğidir
northern territory legislative assembly'nin üyesi olan john ah kit 9 ekim 2003 tarihli bir tartışmada şunları söylemektedir:
1920'lerin sonlarının büyük bir kuraklık zamanı olduğu ve bu yüzden de bu ortamda avustralya'da siyah/beyaz ilişkilerinin öncülerinin aralarından pek çok şey geçtiği unutulmamalıdır
doğal kaynaklar üzerinde yoğun bir mücadele yaşanmaktaydı
bir arazi ve onun halkı arasında; sığırlar ve beraberlerinde silahlar ve hastalıklar getirenler arasındaki bir çatışmaydı bu
genellikle yanlış anlaşılan şey şu ki coniston katliamının tek bir olay değil polis gruplarının ayırım gözetmeden haftalarca öldürdüğü bir seri cezalandırıcı baskınlardan biri olduğudur."
aşağıda bunlardan birkaçı yer almaktadır:
1910 ve 1970 yılları arasında uygulanan devlet politikasıyla, yerli çocukların 3'te 1'i ila 10'da 1'i ailelerinden zorla alındı
1997 yılında avustralya insan hakları komisyonu tarafından yürütülen ulusal bir soruşturma kapsamında, yerli çocukların ailelerinden zorla ayrılıp asimile edilerek, ayrı bir ırk olan aborijinleri yok etmenin amaçlandığı ve soykırım uygulandığı sonucuna varıldı
günümüzde aborjinler
1999'da avustralya anayasasının değiştirilmesi kabul edildi
bu anayasanın giriş bölümünde avustralya'da ingiliz yerleşiminden önce yerli avustralyalıların kıtada yaşadığı kabul edilmekteydi
2004 yılında avustralya hükûmeti avustralya'nın en büyük yerli organizasyonu olan atsic'i (the aboriginal and torres strait islander commission) kamu fonlarının atsic'in başkanı tarafından kötüye kullanıldığı gerekçesiyle feshetti ve yerlilerle ilgili programlar başka hükûmet bölümlerine aktarıldı ve hükûmetle beraber çalışan "department of immigration and multicultural and indigenous affairs" altındaki "the office of indigenous policy coordination" kuruldu
"avustralya aborjin nüfusunun büyük bir kesimi şehirleşmiş ancak küçük bir kesimi eskiden kilise misyonu olan bölgelerdeki iskânlarda yaşamaktadır
aborjin gençleri genel nüfusa oranla 11 kat daha fazla hapse giriyor ve polis gözetimi altında işlenen intihar oranları oldukça yüksek
işsizlik, sağlık ve yoksulluk problemleri aynı şekilde genel nüfusa oranla oldukça yüksek, okul bırakma ve üniversiteye giriş oranları ise düşük seyretmektedir."
eski hükûmetler beyazların aborjin topluluklarına yaptıklarından dolayı kendilerinden özür dilemeyi sürekli reddetmişlerdir
ayrıca atsic gibi aborjinlerin en büyük teşkilatlarından birini yolsuzluk gerekçesiyle kapatmışlardır
fakat başbakan kevin rudd'un tüm avustralyalılar adına aborjinlerden özür dilemesini öngören önerge oy birliğiyle kabul edilmiştir
rudd'un parlementoda okuduğu bu önergede “avustralya’da birbiri ardına gelen hükûmetlerin, derin üzüntü, acı ve kayıplara neden olan yasaları ve politikaları nedeniyle bu avustralyalı vatandaşlarımızdan özür diliyoruz” ifadeleri yer almış, özür kelimesinin sıkça kullanıldığı bu konuşmada kevin rudd ayrıca "çalınmış nesil"den de özür dilemiştir
yaklaşık 20 dakika süren konuşma oturumu izleyen aborjinler tarafından ayakta alkışlanmıştır
suç oranı
avustralya yerlilerinin hapishaneye girme oranı yerli olmayan kesimden 11 kat daha fazla olduğu belirtilmektedir
bu durum avustralya yerlilerinin suça meyilli bir yapısı olduğunu göstermemektedir
yerlilerin küçük suçlardan dolayı yerli olmayan kesimlerden daha fazla suçlandıkları da iddialar arasındadır
yerlilerin suça itilme sebepleri arasında şunlar gösterilmektedir:
</text></doc>