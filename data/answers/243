<docno>67601</docno>
<text>
nakdi kredi
nakdi krediler belirli bir süre sonunda -vade- faiziyle birlikte geri alınmak üzere tüzel ve gerçel kişilere bankalar tarafından verilen ödünç paradır
nakdi kredi kullandırılırken bankalar ilgili komisyon oranına göre komisyon ücreti almanın yanı sıra banka ve müşteri ilişkileri doğrultusunda kendi inisiyatiflerini kullanarak ipotek, çek veya kefalet gibi teminatlar alabilirler
nakdi kredi türleri
nakdi krediler türlerine göre öncelikle tüketici kredileri ve ticari krediler olmak üzere ikiye ayrılır
ticari krediler firmaların kullandığı krediler olup borçlu cari hesap, spot kredi, dövize endeksli kredi (dek), işletme kredileri, altın kredisi, döviz kredisi, iskonto kredisi, eximbank kredisi, prefinansman kredisi ve kredili mevduat hesabı olarak sınıflandırılır
ticari krediler
'"tüketici kredileri
tanım
gerçek kişilerin (bireylerin) ticari amaç dışında mal ve hizmet alımlarının finansmanına yönelik olarak, genellikle bir defada kullandırılan ve başlangıçta belirlenen faiz oranlarına göre geri ödenen kredidir
veriliş amacı
tüketici kredisi buzdolabı, çamaşır makinası, mobilya, elektrikli ev aletleri gibi dayanıklı tüketim malları veya tatil, eğitim, konut onarımı, sağlık, düğün gibi hizmete yönelik harcamalara ya da otomobil, konut alımı gibi menkul veya gayrimenkul bir malın satın alınması amacıyla kullandırılır
tüketici kredisi, tüketiciye
- gelecekte elde edecekleri geliri önceden kullanma,
- peşin para ile alışverişin avantajlarından faydalanma
imkanı sağlar
yararlanabilecek kişiler
verilen tüketici kredisinden; 18 yaşını doldurmuş, medeni haklarını kullanma ehliyetine sahip, düzenli gelir sahibi olan gerçek kişiler yararlanabilirler
satın alınacak mal ve hizmetlerin karşılığında bankalar tarafından kullandırılan kredi, doğrudan nakit olarak müşteriye ödenebileceği gibi satıcı firmayla anlaşma sağlandığı takdirde fatura karşılığı doğrudan satıcıya da ödenebilir
kredi miktarı
tüketici kredileri genellikle bir sınırlamaya tabidir
bankaya, müşterilere ve kullanılacak alana göre farklılıklar gösterebilir
vade
her bankada farklı olmakla birlikte tüketici kredilerinin vadeleri 1 ay ile 36 ay arasında değişmektedir
alınan mal veya hizmetin niteliğine göre çeşitli vade uygulamaları vardır
örneğin dayanıklı tüketim mallarının alımında vade azami 12-18 ay olduğu halde otomobil alımında 36 aya kadar vade tanınabilmektedir
tüketicinin bilgilendirilmesi
bankalar, tüketicinin bilgilendirilebilmesi amacıyla kredi talep eden müşterilerine aşağıdaki konularda, broşür, bilgi formu, başvuru formu, sözleşme aracılığı ve karşılıklı görüşmelerle bilgi verir
• uygulanan faiz oranları,
• faiz hesaplama yöntemi,
• vergi ve diğer masraflar,
• kredinin aylık ve yıllık maliyeti,
• geri ödeme koşulları,
• temerrüt hali ve hukuki sonuçları,
• hesabın vadeden önce kapatılabilmesi ve koşulları,
• kredi kullanımına kısıtlama getirilmesi halinde kısıtlamanın sınırları,
• kullanım amacına göre azami kredi miktarı
bankalara başvuru
tüketici kredisi almak için yapılan başvurularda, genellikle bir form doldurulmakta, bu formda, kimlik bilgileri, iş ve meslek bilgileri, kredi değerlemesine esas oluşturacak aylık geliri, sahip olunan menkul ve gayrimenkuller ve varsa zorunlu ödemeleri ile ödeme gücünü gösterir diğer bilgiler yer almaktadır
başvurulan bankanın ilgili birimine gelen bu form kredi değerleme yöntemlerine göre analiz edilip, başvuru sahibinin kredi değerliliği ölçülerek verilecek kredi miktarı saptanmaktadır
başvuruda müşterilerden talep edilen belgeler
kredi talebinde bulunan kişi ile müşterek borçlu ve müteselsil kefil/kefillerden;
- başvuru formu,
- kimlik belgesi fotokopisi (nüfus hüviyet cüzdanı veya sürücü belgesi asıllarıyla birlikte önlü arkalı fotokopileri),
- ücretlilerden son aya ait maaş bordrolarının fotokopisi ile maaşları üzerinde haciz olmadığını gösterir, çalışılan işyeri tarafından onaylanmış yeni tarihli belge,
- serbest meslek erbabı olmaları halinde kayıtlı oldukları oda üyelik belgesi ve vergi levhası fotokopisi,
- emekli olmaları halinde varsa maaş bordrosu ya da emekli cüzdanı
- ikametgah ilmuhaberi
istenir
başvuru formu'nda gayrimenkul sahibi olduğunu bildirenlerden tapu fotokopisi istenir
sözleşme veya taahhütname
müşterinin talebi halinde banka ile müşteri arasında imzalanan kredi sözleşmesi veya müşterinin imzaladığı taahhütnamenin bir fotokopisi müşteriye verilir
tüketici kredisi sözleşmesi veya taahhütnamesinde aşağıdaki hususların bulunması gerekir
• uygulamaya ilişkin tanımlar,
• kredi limiti,
• faiz oranı,
• gecikme faizi oranı,
• vade,
• vergi ve diğer masraflar,
• valör uygulaması,
• ödeme planı hakkında açıklama,
• banka ve müşterinin karşılıklı hak, yetki ve sorumlulukları,
• temerrüt hali ve hukuki sonuçları,
• bankanın uygun göreceği kuruluş ve mercilere hakkında bilgi verilebilmesini teminen müşteri muvafakatı
ödeme planı
kredi talebinin kabul edilmesiyle birlikte müşteriye ödeme planı verilir
ödeme planında, her dönemde ödenmesi gereken anapara, faiz, fon ve vergi belirtilir
faiz oranı değişikliğinde yeni ödeme planı, değişikliğin ilan tarihini takip eden ilk taksit döneminden geçerlidir
taksit ve faiz hesabı
tüketici kredilerinde ödenecek taksitlerin miktarının belirlenmesinde genellikle azalan bakiyeler üzerinden faiz hesaplaması yöntemi kullanılır.bu yönteme göre aynı devre ve aynı faiz oranı esas alınarak ödenecek taksitler aşağıdaki formül yardımıyla hesap edilmektedir
ihtiyaç kredisi
ihtiyaç kredisi, bankaların bireysel kredi kullandırımı kapsamında, evlilik, eşya alımı, küçük gereksinimler, tatil gibi ihtiyaçlar söz konusu olduğunda sağladıkları kredi seçenekleridir
ihtiyaç kredileri çoğunlukla birkaç bin liraya kadar sunulur, ve oldukça az masraf ve evrak gerektirir
</text></doc>
<docno>214686</docno>
<text>
pazarlama
pazarlama firmaların, hangi malların veya hizmetlerin müşterilerinin ilgisini çekeceğini tayin etmeleri ve satışlar, iletişim ve işletme idaresi geliştirmeleri için stratejileri belirlemeleri sürecidir
pazarlama süreci, bir bütünleştirilmiş süreç olup bunun vasıtasıyla firmalar müşterileri için değer yaratmakta ve bunun karşılığında müşterilerden deger kapabilmek için güçlü müşteri ilişkileri kurmaktadırlar
tarihçesi
birinci ve ikinci dünya savaşları,silahlı pazar savaşlarının nelere neden olduğunu gösterir niteliktedir.savaş sonunda işgücü tedarikinde önemli sorunlarla karşılaşıldı;tükenen halkın satın alma gücü düştü.artık hiç kimse savaştan söz edilmesini istemiyordu.öte yandan ,savaş ekonomisine dayalı olarak örgütlenen işletmelerin ellerinde birkmiş korkunç bir teknoloji ve bilgi vardı.bunu durdurmak hem haksızlık hem de tehlikeli olurdu.üretim devam etmeliydi.ama ne üretilecekti?
işletme sahip ve yöneticileri, pazara bakış açılarını değiştirmek zorunda olduklarını anlamaya başladılar.sınırları silah gücüyle değil, ticaret yöntemleriyle aşmanın daha akıllıca olduğunu kavradılar.bunu gereği olarak da,dikkatlerini tüketicilere çevirerek onlar neler satabileceklerini düşünmeye başladılar.işte,böyle düşünenler, 1910'larda filizlenmeye başlayan yeni bir düşünce akımını geliştirerek;yeni bir bakış açısı,yeni bir felsefe ve yeni bir disiplin geliştirdiler ve adına "pazarlama" dediler
pazarlama müşterileri tanımlamak, halihazırdaki müşterileri gelecekte de tutmak ve müşterileri tatmin etmek için kullanılır
bütün pazarlama faaliyetleri müşteriler üzerinde odaklandığı için pazarlama işletme ve idaresi işletme idaresinin en önemli bir parçasıdır
son iki küsür yüzyıl içinde pazarlamanın işletme içinde gittikçe önem kazanmasının en uygun açıklaması pazarların gelişip olgunlaşması ve hatta müşterilerin talep kapasiteleri üzerine ulaşmasıdır
özellikle gelişmiş, yarı gelişmiş ve hızla gelişmekte olan ülkelerde bu nedenle firmaların etkin ve kârlı olmaya ve kârlarını artırmak hedefiyle önemli olarak dikkatlerinin odaklaması üretim süreçleri ve ürün olmaktan ayrılmış ve müşteriler, dolayısıyla pazarlama süreci üzerine yönelmiştir
işletme objektiflerine erişmek için firmanın, hedef olarak seçilen piyasada bulunan veya bulunabilecek müşteri ihtiyaçlarının ve gerçek taleplerinin öğrenilip bilinmesi ve arzu edilen tatmin kaynaklarının bu piyasaya yönelmesini sağlamaya "pazarlama konsepti" adı verilmiştir
"pazarlama konsepti" organizasyon objektiflerini tatmin etmek için, bir organizasyonun müşterilerinin ihtiyaçları ve taleplerini daha önceden sezip ve tahmin edip bunları rakiplerinden daha etkin surette tatmin etmesini öngörmektedir
daha ileri tanımlamalar
amerikan pazarlama derneği'nce 1984 yılındaki toplantısında yapılan tanımı şöyledir: ""pazarlama, kişisel ve örgütsel amaçlara ulaşmayı sağlayabilecek mübadeleleri gerçekleştirmek üzere malların, hizmetlerin ve fikirlerin geliştirilmesi, fiyatlandırılması, tutundurulması ve dağıtılmasına ilişkin planlama ve uygulama sürecidir.""
malların üretim yerlerinden satış yerlerine hareketini sağlayan faaliyetler pazarlama içinde düşünülür
üretim ve pazarlama faaliyetlerini birlikte yürüten bir işletmede bu faaliyetler şöyle sıralanır;
yukarıdaki tanımların sonucunda ulaşılanlar ise;
pazarlama, toplumun ve bireyin sosyo-psikolojik yapılarını ilgili bilim dallarından yararlanarak inceleyen ve onların gerçek tutum ve davranışlarını öğrenmeye çalışan, mal ve hizmetlerin tüketicilere ulaştırılmasında kullanılan yöntemlerden de yararlanarak tüketicilerin istek ve ihtiyaçlarına uygun pazarlama uygulamalarının bulunmasını sağlayan bir faaliyettir
ayrıca pazarlama, yerel, bölgesel ve ulusal pazarların birbirine bağlanmasında rol oynayan faktörlere ilgi gösterir
pazarlama kavramının temelini değişim süreci (prosesi) teşkil etmektedir
sözlük tanımı olarak, pazarlama " iki veya daha fazla taraf arasında gerçekleşen bir değişim/mübadele sürecidir" şeklinde tanımlanmaktadır
pazarlama aşağıdaki şekilde görüldüğü gibi üreticilerle tüketiciler arasında yer alan bir ara-yüzey fonksiyonu olarak değerlendirilebilir.bir ara-yüzey fonksiyonu olarak pazarlama faaliyetlerinin amacı tüketici ihtiyaç ve isteklerine uygun mal ve hizmetlerin, arzu edilen zaman ve mekanda uygun bir fiyatla tüketiciye ulaştırılmasıdır
ancak, pazarlama bağlamında, değişim olayının gerçekleşebilmesi için belirli şartların mevcut olması gerekmektedir
buna göre, pazarlama bağlamında bir değişimden bahsedebilmek için, belirli bir ödeme gücüne sahip kişilerin, kendi hür iradeleri ile bir fayda beklentisi içinde (pazarda) diğer kişilerle mal veya hizmet mübadelesine girmesi gerekmektedir
baskı altında gerçekleşen veya taraflardan birinin karşı tarafa önerebileceği bir değer ifade eden bir şeye sahip olmaması durumunda değişim sürecinden bahsetmek mümkün olmayacaktır
pazarlamanın gelişmesi
pazarlama içeriğinde yönlenme, bir firmanın sağladığı mala veya hizmete karşı, özellikle müşterileri ve nihai-kullanıcıları ile ilişkili olarak gösterdiği algılamalar ve davranışlarla ilgilidir
tarih boyunca pazarlama, müşterilerin zevklerinin daha da hızlanarak değişmesi dolayısıyla, çok dikkat çekecek şekilde bir değişim göstermiştir
önceki yaklaşımlar
amerikan pazarlama otoritesi olan kotler'e göre firmaların "pazarlama yönlenmesi" daha önceki yönlenmeler (yani imalat ve üretim yönlenmesi, ürün yönlenmesi, ve satıcılık yönlenmesi) evriminden geçerek ortaya çıkmıştır
bu pazarlama evriminin gelişmiş olan batı avrupa zaman çerçevesi burada verilmiştir
bu pazarlama evriminin türkiye için ortaya çıkıp çıkmadığı; çıktı ise zaman çerçevesi ve ülke içinde nasıl yayılma gösterdiği daha araştırması yapılmamış; ama çok ilginç inceleme ve araştırma projesi olabilecek bir konudur
günümüzdeki yaklaşımlar
amerikalı pazarlama otoritesi adcock pazarlamanın günümüzdeki yaklaşımları olarak müşterileri odaklayan "ilişkiler pazarlaması"; tedarikçileri ve tedarik sağlanan işletmeleri ve organizasyonları odaklayan "işletme pazarlaması" veya "sanayi pazarlaması" ve topluma yarar sağlamaya hedefli "sosyal pazarlama" yaklaşımlarına işaret etmektedir
son yıllarda bilgisayar kullanımının yaygınlaşması ve internetin çok popüler olarak, neredeyse elzem olarak, bir iletişim aracı olarak kullanılışı dolayısıyla bir diğer yönlenme daha ortaya çıktığı söylenebilir
bu yeni yönlenme genellikle internet pazarlaması olarak anılmakta veya daha değişik cephelerine "e-pazarlaması", "online pazarlaması", "arama aracı pazarlaması", "masa-üstü reklamlama" veya "internet sosyal ilişkiler pazarlaması" gibi değişik isimler verilebilmektedir
bu yönlenmenin çok zamandır bilinmekte olan "pazar kesimleme stratejisi"nin daha ileri bir şekli olduğu da iddia edilebilir
bu pazarlama yönlenmesi gerçek ve potansiyel müşterileri çok daha detaylı ve iyi şekilde tanımlayıp pazarlamayı tek kesim olarak tek bir müşteriye şahsen hedefleme yani "şahsilestirilmiş pazarlama" hatta "teke-tek pazarlama" olarak da tasvir edilebilmektedir
pazarlama karması (bileşenleri) ve pazarlama yönetimine kısa bir bakış
pazarlama faaliyetlerinin yürütülmesi esnasında bir pazarlama yöneticisinin üzerinde karar vermek zorunda olduğu temel değişkenlere pazarlama bileşenleri veya pazarlama karması adı verilmektedir
pazarlama yöneticisinin karar vermek zorunda olduğu bu temel değişkenler aynı zamanda pazarlama yönetimi fonksiyonlarını da oluşturmaktadır
pazarlama karması ürünler için dört tanedir: mamul, fiyat, tutundurma ve dağıtım
pazarlama yönetimi fonksiyonları da şu şekilde özetlenebilir:
1
ürün veya hizmet planlama ve geliştirme
müşteri memnuniyetini sağlama açısından sunulan mevcut ürün ya da hizmette değişiklikler ve/veya geliştirmeler olacağı gibi, yeni ürün ya da hizmetler de söz konusu olabilir
tüm bu çalışmaların sürekli olarak planlanması ve geliştirilmesi gerekmektedir
2
dağıtım
değişik etkenler göz önüne alınarak en uygun dağıtım kanal bileşiminin (perakendeci, toptancı vb.)
seçimi ve fiziksel dağıtımdan (ulaştırma, depolama, stoklama ve yardımcı aktiviteler) oluşur
3.fiyat
ürün ya da hizmetin, işletme amaçlarını gerçekleştirecek fiyatlarının gerçekçi bir şekilde belirlenmesi ve yönetimidir
4
tutundurma (promotion)
reklam, kişisel satış ve satış geliştirme (sergi, gösteri, kupon verme, eşantiyon dağıtma gibi yardımcı aktiviteler) çalışmalarından oluşur
tutundurma faaliyetleri içerisinde en maliyetli ve en etkili olanı reklam çalışmalarıdır
yaygın kanının aksine tutundurma çalışmaları sadece ürünün fiyatını aşağı çekerek talebi arttırmayı hedeflememektedir
(ingilizce promotion kelimesi günümüzde türkçede promosyon olarak karşılık bulmaktadır
promosyon ise toplumda fiyat indirimi olarak algılanmaktadır.)
asıl amaç tüketicinin gözünde markanın ve ürünün bilinirliğini ve ürünün değeri, satışı ve imajı gibi kriterlerin değerini arttırmaktır
hizmet sektöründe ise; hizmetlerin pazarlanmasında ise bu dört pazarlama bileşeni yetersiz kaldığından üç tane daha ilave edilerek 7’ye çıkarılarak genişletilmiş pazarlama karması (süreçler, insanlar, fiziksel kanıt) ismi verilmektedir
pazarlama araştırması
pazarlama araştırması pazarlama faaliyetlerine destek sağlamak için verilerin bilgiye dönüştürülmesi için istatistiksel veri analizi kullanma suretiyle yapılan araştırmadır
elde edilen bu bilgiler bundan sonra işletme idarecileri tarafından firmanın pazarlama çevresini değerlendirmek, pazarlama faaliyetlerini planlamak ve girdi tedarik edici işletmelerden yeni bilgi toplayıp bunu değerlendirmek için kullanılır
pazarlama araştırmacıları, niceliksel araştırma, kalitatif araştırma, istatistiksel grafik teknikleri, betimsel istatistik, parametrik hipotez sınaması ve ke-kare sınaması gibi çıkarımsal istatistik, korelasyon, regresyon, çoklu-değişirli istatistiksel analiz teknikleri v.b kullanıp ve bunları yorumlayarak, elde ettikleri veri bulgularını bilgiye dönüştürürler
pazarlama araştırma süreci çok çeşitli aşamaları içermektedir
bu aşamalar arasında bir problemin tanımlanması, bir araştırma planının geliştirilmesi, verinin toplanıp istatistiksel metodlar kullanarak sonuçların yorumlanması ve elde edilen bilginin resmen bir rapor halinde hazırlanıp bunu ilişkili organizasyon mensuplarına dağıtımı ve bu mensuplara gerekirse bu konu üzerinde destek sağlama bulunmaktadır
pazarlama araştırmasının görevi işletme idarecilerine konuya ve maksada uygun, yanlış olmayan, guvenilir, geçerli temellere oturtulmuş ve nispeten güncel bilgi sağlamaktır
pazarlamacılar "pazarlama araştırması" ile "pazar veya piyasa araştırması" arasında çok belirli bir fark olduğunu bilmektedirler
pazar veya piyasa araştırması belirlenmiş bir piyasada yapılan araştırma hakkındadır
örneğin bir firma uygun bir piyasa kesimini seçtikten sonra belirli bir hedef piyasada pazar araştırması yapmak isteyebilir
buna karşılık pazarlama araştırması firmanın pazarlama alanında yaptığı tüm araştırmalar hakkındadır
böylece pazar veya piyasa araştırması sınırlı, küçük ve pazarlama araştırmasının ufak bir kısmı olarak görülür
</text></doc>
<docno>97147</docno>
<text>
tedarik zinciri yönetimi
tedarik zinciri yönetimi (ing: "supply chain management, scm") müşteriye, doğru ürünün, doğru zamanda, doğru yerde, doğru fiyata tüm tedarik zinciri için mümkün olan en düşük maliyetle ulaşmasını sağlayan malzeme, bilgi ve para akışının entegre yönetimidir
bir başka deyişle zincir içinde yer alan temel iş süreçlerinin entegrasyonunu sağlayarak müşteri memnuniyetini artıracak stratejilerin ve iş modellerinin oluşturulmasıdır
tedarik zinciri
bir tedarik zinciri, ürünlerin, tedarikçiler, üreticiler, toptancılar, dağıtımcılar, perakendeciler ve nihai olarak da tüketiciler arasındaki hareketini sağlayan ilişkiler ve bağlantılar bütünüdür
mal ve hizmetlerin tedarik aşamasından, üretimine ve nihai tüketiciye ulaşmasına kadar birbirini izleyen tüm halkaları kapsar
iş süreçleri açısından bakıldığında, tedarik zinciri; satış süreci, üretim, stok yönetimi, malzeme temini, dağıtım, tedarik, satış tahmini ve müşteri hizmetleri gibi pek çok alanı içine almaktadır
tedarik zinciri yönetiminde,
konuları ele alınır
tedarik zinciri yönetimi müşteriyi memnun edecek bir şekilde daha iyi bir şekilde ürün ve hizmet üretip sunmak için genişleyen bir faktörler bileşenini planlama ve kontrol etme amacıyla ileri teknoloji, bilişim yönetimi ve yöneylem araştırması matematiği kullanır
ileri seviyede programlar, ilişkisel veritabanları ve buna benzer teknik araçları kullanır
tedarik zincirinin temel fonksiyonları
tedarik zincirini yönetiminde, zinciri oluşturan tüm fonksiyonlar bütünleşmiş olmalıdır
ürünlerin, tedarikçiden son kullanıcıya ulaşmasında bir dizi fonksiyon belirli görevleri, altı temel hedef doğrultusunda yerine getirir:
</text></doc>
<docno>100440</docno>
<text>
marjinal fayda
bir mal veya bir hizmetin marjinal faydası, ekonomi biliminde neoklasik değer kuramının ana kavramıdır
bu kavram, eğer diğer her mal ve hizmet tüketiminin ve ilgili verilerin sabit kaldığı varsayılırsa, incelenmekte olan bir mal veya hizmetin tüketiminde bir marjinal çok küçük bir artışının (veya eksilisinin), yanı matematik notasyonla xi malının (formula_1) değişmesinin, toplam fayda seviyesine yaptığı etki, yani matematik notasyonla formula_2, arasındaki bağlantıya verilen isimdir
tanımlama
formel olmayan bir açıklama ile marjinal fayda bir mal veya hizmet için son küçük bir birim tüketim artışının sağladığı pozitif faydadır
daha formel matematik kullanarak şöyle tanımlanabilir: bir karar veren kişinin fayda fonksiyonu n-sayıda mal ve hizmet miktarlarının, yani i=1,2...,n xi miktar değişkenlerinin sağladığı faydaları gösteren bir fonksiyon olarak ifade edilebilir:
herhangi bir xi malının marjinal faydası, bu fayda fonksiyonunun xi değişkenine göre "kısmi türevi" ile ifade edilir; yani
marjinal fayda kavramının birinci prensibine göre, genel olarak bir ekonomik mal veya hizmetin marjinal faydası pozitiftir; yani
bu ifadeye göre eğer herhangi bir mal veya hizmetinin tüketim miktarı artarsa tüketicininin faydası da aratacaktır ve aksi ifade de doğru olup bir malın tüketim miktarı azalırsa tüketicinin faydası da azalacaktır
bu neoklasık ekonomi kuramının baş varsayımlarından biridir
bu varsayım kullanılarak hangi objenin "ekonomik mal" olduğu tanımlanır: eğer bir objenin marjinal faydası pozitif ise o bir "ekonomik mal"dir
ingilizce "mal" "goods" sözcüğü ile ifade edilir ve (good=iyi) anlamı da verdiği için marjinal faydanın pozitif olması "iyilik" ile anlamlaştırılır
buna karşılık bazı objeler için marjinal fayda negatifdir
eğer bir ojeninin marjinal faydası negatif ise bu obje "ekonomik mal" değildir
örneğin "atık sular" veya "çöpler" gibi objelerin "ortaya çıkışı" tüketici faydasını azaltır
bunlara da bazan "bads =kötüler" adı da verilmiştir
azalan marjinal fayda prensibi
bir tüketici için bir malın marjinal faydasının pozitif olması yeterli ve uygun bir değer kuramı ortaya çıkartmak için yeterli değildir
ekonomide neoklasik kurama göre marjinal fayda kavramının ikinci ve daha güçlü bir prensibe uyduğu kabul edilir
bu prensibe "azalan marjinal fayda kanunu" adı verilir ve bu kuram neoklasik kuramın temelidir
bu kanuna göre bir tüketici bir malın tüketim miktarını artırırsa o mal miktarının marjinal faydası azalır
yani tüketim miktarı arttıkça o mal tüketimiden marjinal fayda azalma gösterir
bunu geometrik olarak açıklamak icin, ancak ("küçük artışlar" la değil) eşit artışlarla gösterek eğri grafiğini çizmek imkanı vardır
yandaki grafikte tek bir malın miktarları q yatay ekseninde ve fayda u dikey eksen de gösterilir
q eşit miktarlarda formula_6 arttığı yatay eksende görülen eşit kısımlarla gösterilir
görülmektedir ki ilk artışta fayda artışı formula_7; ikinci artışta formula_8,; üçüncü artışta formula_9 ve dördüncü artışta formula_10 olarak ortaya çıkmakta ve her 1 artışında formula_2 azalmaktadır
ortaya çıkan eğriye "marjinal fayda eğrisi" adı verilir
"azalan marjinal fayda" bu marjinal fayda eğrisinin artmakta ama eğrinin eğiminin değişip küçüldüğünü gösterir
"azalan marjinal faydalar kanunu" marjinal fayda eğrisinin eğiminin küçüldüğünü varsayar
esasında bu eğri sadece teorinin anlamını göstermek için çizilmiştir ve bu grafikte q artışları "küçük" olmadıkları için matemetiksel olarak bu grafik kavramı tam doğru olarak ifade edemez
bu prensibi daha pratik olarak da açıklamak imkanı bulunur
incelediğimiz "mal" para olan tl ve birimi de "1tl" olsun
bir tüketiciye her sefer bir 1tl daha fazla verildiği kabul edilsin
verilen ilk 1tl'dan tüketicinin aldığı tatmin, bu ek bir liranın faydasıdır
bu tüketiciye 1tl daha verelim ve bu ek 1tl'nin tatmine (yani faydasına) ekini yani marjinal faydasını görelim
bu deneyi tekrar tekrar yapalım yani her seferde 1tl ek verip ortaya çıkan fayda eklenmesini ölçelim
"azalan marjinal fayda prensibi"ne göre verdiğimiz 1tl artıkça tüketicinin fayda eki azalacaktır
deneyin sonlarına doğru verilen 1tl'nin verdiği tatmin ve fayda deneyin başlarında verilen 1tl verdiği ek tatmin ve faydanın altında olacaktır
burada yaptığımız, aynı grafikte görüldüğü gibi, bir kavramı anlayabilmek için bir "düşünce deneyi"'dir; kimse gerçekte bu deneyin yapılacağına inanmaz!
ekonomide marjinal fayda kavramının tarihçesi
marjinal fayda kavramı fiyat ortaya çıkma mekanizmasını sübjektif olarak açıklamak için 18. yy ve 19. yyda ortaya atılmıştır
daha önceki "klasik ekonomi teorisi" ve bunların bir parçası olan "marxist ekonomi teorisi" fiyat ve değer ortaya çıkmasını objektif olarak ölçülebilen istihdam ve emek kullanımı ile açıklamaktaydılar
bir malın birim fiyatını onu üretmek için gereken direk ve dolaylı emek kullanımı tayin ettiğini kabul etmekteydiler
marjinal fayda ve azalan marjinal fayda prensibi ilk defa 18. yy'in ilk yarısında daniel bernoulli tarafından st. petersburg paradoksu'nu açıklamak için ortaya atılmıştır
bu kavramlari ingiliz faydacılık filosofları ve başta jeremy bentham (1789-1802) ve nassau william senior (1790-1864) kullanılmıştır
ama bunlar formel olarak bu kavramları açıklamamışlardır
fransız mühendis ve bilim adamı jules dupuit (1804-1866) ilk defa marjinal fayda ve azalan marjinal faydalar prensibini talep eğrisi'nin negatif eğimini açıklamak için kullanmıştır
dupuit'in açıklamaları daha formel bir şekilde ve daha ayrıntili olarak hermann heinrich gossen (1854) tarfından geliştirilmiş ve bu çalışmalar marjinaist teorinin başlangıcı olmuştur
ama onun çalışmalarının önemi kendi zamanında pek anlaşılmamış ve gözden kaçırılmıştır
marjinal faydaya dayanan sübjektif, margınalist değer kuramı daha sonra 19. yy sonlarının en önemli ekonomicileri olan william stanley jevons, carl menger ve leon walras' ın birbirinden bağımsız çalışmaları ile zirveye erişmiştir
bu arada alman ekonomici friedrich von wieser (1851-1926) "marjinal fayda" anlamını veren "grenznutzen" terimini ilk ortaya çıkartan ve geliştiren ekonomici olmuştur
</text></doc>
<docno>75356</docno>
<text>
kardinal fayda teorisi
kardinal fayda teorisi, mikroiktisatta, tüketici dengesi analizi için geliştirilmiş analizlerden birisidir
ordinal fayda teorisinden temel farkı, faydanın ölçülebilir olduğu varsayımına dayanmasıdır
bu durum, faydanın ölçülebilir olduğu varsayımı, uygulamada aksaklıklara neden olduğu için ordinal fayda teorisi kadar kullanım alanı bulamamıştır
varsayımları
kardinal fayda teorisi temel olarak üç varsayım üzerine inşa edilmiştir;
"toplam fayda": kişinin bir dönem boyunca bir malın tüketiminden elde ettiği faydaya verilen addır
"marjinal fayda":kişinin her ilave birim mal tüketmesi sonucu toplam faydada meydana gelen değişikliktir
toplam fayda fonksiyonunun birinci türevi bize marjinal faydayı verir
tüketicinin belirli bir dönemde kullandığı mal miktarı arttıkça, elde ettiği (her ilave birim için) fayda azalır
marjinal faydanın bu giderek azalması durumuna azalan marjinal fayda ilkesi adı verilir
marjinal faydanın ilk kullanım hariç, “0”’a eşit olduğu duruma, “doyum noktası” adı verililr
sahip olduğu gelir ile satın alabileceği en iyi mal sepetini satın almayı amaçlayan bir tüketici, bir malı doyum noktasında, içerecek bir noktada ya da aşan bir noktada asla satın almaz
tüketici dengesi
tüketicinin gelirinin tümünü harcayarak faydasının maksimize ettiği duruma tüketici dengesi adı verilir
tüketici dengesi analizinin amacı, tüketicinin nasıl davrandığında faydasını maksimize ettiğini/tüketici denge koşulunun ne olduğunu açıklamaktır
kardinal ve ordinal fayda teorisindeki iki temel vasrayım, tüketicinin gelirinin ve satın aldığı mal fiyatlarının sabit olduğudur
üçüncü bir varsayım olarak kardinal fayda teorisinde, tüketicinin tercihlerinin azalan marjinal fayda ilkesine tabi olduğu varsayılır
böylece tüketici sadece bir mal alarak faydasını maksimize etmez
kardinal fayda teorisinin iki tanımlayıcı koşulu vardır:
yani tüketiciler gelirlerinin tümünü harcadığında, her mal için harcanan son liraların onlara sağladığı marjinal faydaların eşit olması durumunda tüketici denge koşulunu sağlamış olurlar
buna eşmarjinal ilkesi adı verilir
bir mal için harcanan son liranın tüketiciye sağladığı marjinal fayda, malın satın alınan son biriminin marjinal faydası ile malın fiyatı arasındaki orana eşittir
örneğin x malının fiyatı 10 tl , alıınan son birimin marjinal faydası da 20 br ise bu durumda x malı için harcanan son liranın sağladığı marjinal fayda; 20/10=2 olacaktır
tüm mallar için (sepetin içerisindeki) bu oranın eşit olduğu durum, kardinal fayda teorisinde tüketici dengesini verecektir
mu(x)/mu(y)=p(x)/p(y)
</text></doc>