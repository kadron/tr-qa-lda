<docno>214222</docno>
<text>
deprem
deprem, yer sarsıntısı veya zelzele, yer kabuğunda beklenmedik bir anda ortaya çıkan enerji sonucunda meydana gelen sismik dalgalanmalar ve bu dalgaların yeryüzünü sarsması olayıdır
sismik aktivite ile kastedilen meydana geldiği alandaki depremin frekansı, türü ve büyüklüğüdür
depremler sismometre ile ölçülür
bu olayları inceleyen bilim dalına da sismoloji denir
depremin şiddeti moment magnitüd ölçeği (ya da eskiden kullanımda olan richter ölçeği) ile belirlenir
bu ölçeğe göre 3 ve altı şiddetteki depremler genelde hissedilmezken 7 ve üstü şiddetteki depremler yıkıcı olabilir
sarsıntının şiddeti mercalli şiddet ölçeği ile ölçülür
depremin meydana geldiği noktanın derinliği de yıkım kuvvetine etkilidir ve yer yüzüne yakın noktada gerçekleşen depremler daha çok hasar vermektedir
dünya yüzeyinde gerçekleşen depremler kendilerini bazen sallantı bazen de yer değiştirme şeklinde göstermektedir
bazen yeryüzüne yakın bir noktada güçlü bir deprem gerçekleştiğinde tsunamiye sebep olabilir
bu sarsıntılar ayrıca toprak kayması ve volkanik aktiviteleri de tetikleyebilir
genel olarak "deprem" sözcüğü herhangi bir sismik olayın -doğal bir fenomen olarak gerçekleşmiş veya insanların sebebiyet verdiği- ürettiği sismik dalgaları adlandırmak için kullanılır
depremler genellikle kırıkların (fay hatları) çatlamasıyla oluşur
bunun yanı sıra volkanik faaliyetler, toprak kaymaları, mayın patlamaları veya nükleer testler sonucunda da gerçekleşebilir
doğal depremler
deprem kırık türleri
üç çeşit kırık tipi bulunmaktadır
bunlar; eğim atımlı ters kırık, eğim atımlı normal kırık ve doğrultu atımlı kırıklardır
yeryüzünde pek çok deprem eğim atımlı ve doğrultu atımlı faylardaki kırıklar sonucunda meydana gelmektedir
artçı depremler
ana depremden sonra meydana gelen sarsıntılara artçı sarsıntı denmektedir
artçı sarsıntılar ana depremin hissedildiği merkezde gerçekleşir ancak şiddet olarak ondan daha küçüktür
eğer artçı sarsıntı ana depremden daha şiddetli gerçekleşirse bilinmelidir ki
artçıdan önce meydana gelen deprem ana deprem değil öncü sarsıntıdır ve artçı sarsıntı adı verilen sarsıntı aslında ana depremdir
deprem fırtınası
belirli bir bölgede meydana gelen depremler dizisidir
artçı sarsıntılardan farkı tek bir depreme bağlı olmayışlarıdır
esas depremden sonra ondan daha yüksek şiddette artçılar meydana gelmezken deprem fırtınalarında bu mümkündür
deprem fırtınasına örnek olarak 2004 yılında yellowstone ulusal parkında meydana gelen sismik aktiviteleri verebiliriz
büyüklüğü ve gerçekleşme sıklığı
dünyada her yıl yaklaşık 500.000 deprem meydana gelmekte ve bunların 100.000 kadarı hissedilmektedir
büyük şiddette depremler az sıklıkla gerçekleşir
örneğin; kabaca günde 10 kez gerçekleşen depremlerin çoğunun 4 şiddetinde olması 5 şiddetine göre daha olasıdır
yine örneğin; ingilterede her yıl 3.7-4.6 şiddeti arası depremler, 10 yıl içinde 4.7-5.5 şiddetinde depremler görülürken 5.6 ve üstü şiddetteki depremler 100 yılda bir görülebilmektedir
buna gutenberg-.richter kuralı denilmiştir
yine usgs'ye göre 1900 yılından bu yana yılda ortalama 18 adet 7.0-7.9 şiddetleri arasında deprem meydana gelirken 8.0 ve üstü bir deprem yılda ortalama yalnızca bir kez gerçekleşmektedir
yakın tarihte ise 7.0 ve üstü şiddetteki depremlerin sıklığının azaldığı görülmektedir
yapay depremler
depremlerin büyük çoğunluğu dünyadaki tektonik tabakaların hareketi sonucu meydana gelir
bunun yanı sıra insanlar da deprem oluşumuna neden olabilir
büyük barajlar ve köprüler inşa ederken, toprağı delerken, kömür madeni kazarken veya petrol kuyuları açarken insanlar yapay depremler yaratabilir
en bilinen örneklerden biri 2008 yılında çin'in sichuan kentindeki zipingu barajının çökmesi sonucu oluşan ve 69,227 kişinin ölümüne sebep olan yapay depremdir
ölçümü ve yerlerinin belirlenmesi
depremler sismometrelerle uzun mesafeler boyunca ölçülür çünkü sismik dalgalar dünyanın iç kısmı boyunca hareket halindedirler
depremin kesin şiddeti moment magnitüd ölçeği numaralandırması (ya da eskiden kullanımda olan richter ölçeği) ile tespit edilir
buna göre 7 ve üstü depremler yıkıcı türlerdendir
hissedilen şiddet ise mercalli şiddet ölçeği ile ölçülür
(2-12 şiddeti)
her yer sarsıntısı değişik tipteki sismik dalgaların farklı hızlardaki hareketini meydana getirir: boylamsal (p-dalgaları), enlemsel (s-dalgaları) ve bir takım yüzey dalgaları
sismik dalgaların yayılma hızı ortamın yoğunluğu ve esnekliğine göre 3 km/s ile 13 km/s arasında değişebilir
yeryüzünde s-dalgalarına oranla p-dalgaları çok daha hızlı ilerler
rasathaneler ile depremin merkez üssü arası uzaklık farkı ölçülmekle birlikte deprem odağının derinliği de kabaca ölçülür
depremler sadece şiddetlerine göre kategorilendirilmez
bunun yanı sıra nerede meydana geldikleri de önemlidir
dünya sismik aktivitelerle birlikte coğrafi ve politik olarak 754 flinn-engdahl bölgeleri (f-e bölgeleri)'ne ayrılmıştır
daha aktif alanlar daha küçük alanlara bölünmüştür
pek aktif olmayan kuşaklar ise geniş f-e bölgeleri oluşturur
sonuçları
sallantı ve yeryüzünün çatlaması
sallantı ve yeryüzü çatlamasına bağlı olarak binaların ve dikili yapıların zarar görmesi depremlerin en temel sonuçlarından biridir
sonucun ciddiyeti; depremin richter ölçeğine göre şiddeti, merkez üsse olan uzaklığı ve yerel jeolojik, jeomorfolojik durumlarına bağlı olarak dalga yayılımı arttıran yahut azaltan karmaşık bir birleşimdir
yer sarsıntısı zemin hızlanması ile ölçülür
bölgeye özgü jeolojik, jeomorfolojik ve yapısal özellikler düşük şiddetli depremlerde bile güçlü şiddette bir sallantıya sebep olabilir
buna amplifikasyon etkisi denmektedir
yer çatlakları baraj, köprü, nükleer tesis gibi büyük ve geniş yapılar için büyük tehlike oluşturmaktadır
heyelan ve çığlar
depremler ardından gelen pek çok ve sürekli artçı sarsıntı, volkanik dağların aktif hale geçmesi, kıyıya vuran güçlü dalgalar ve orman yangınları sonucu heyelanlar meydana gelebilmektedir
heyelanlar deprem sonrası yardım için orada bulunan personel için de önemli bir tehlikedir
yangınlar
deprem ardından elektrik hatları ile gaz borularının zarar görmesi sonucu yangınlar çıkabilir
yine depreme bağlı olarak su borularının da zarar görmesi durumunda depremlere zamanında müdahale etmek zorlaşabilmektedir
örneğin; 1906 san francisco depreminde ölümlerin çoğu durdurulamayan yangın sonucunda gerçekleşmiştir
zemin sıvılaşması
zemin sıvılaşması sallantı sonrası suya doymuş tanecikli materyallerin sıkılığını kaybetmesi ve katı halden sıvı hale geçmesi şeklinde görülebilir
bu durumda binalar ve köprüler çökebilir ya da bulunduğu noktaya batabilir
örneğin; 1964 alaska depreminde pek çok yapı toprağın sıvılaşması sonucu çökmüştür
tsunami
tsunamiler okyanus ya da denizlerin tabanında oluşan depreme bağlı taban çökmesi, zemin kaymaları gibi meydana gelen tektonik olaylar sebebiyle denizde açığa çıkan enerji sonucunda meydana gelen uzun periyotlu deniz dalgasını temsil eder
tsunamiden sonra oluşan dalganın diğer deniz dalgalarından farkı, su zerreciklerinin sürüklenmesi sonucu hareket kazanmasıdır
derin denizde varlığı hissedilmezken, sığ sulara geldiğinde dik yamaçlı kıyılarda ya da v tipi daralan körfez ve koylarda bazen 30 metreye kadar tırmanarak çok şiddetli akıntılar yaratabilen bu dalga; insanlar için deprem, tayfun, çığ, yangın ya da sel gibi bir doğal afet haline gelebilmektedir
7.5 ve üstü şiddetteki depremler tsunami oluşturmaya daha müsaittir
seller
seller de deprem sonrası oluşabilen tehlikelerden biridir
sellere nehir ve göllerin kapasitelerinden fazla su taşımaları sonucunda taşmalarının yanı sıra deprem sırasında barajların yıkılması veya hasar görmesi de sebep olabilir
gelgit kuvveti
depremlerin gelgit kuvvetlerini oluşturduklarını da tespit edilmiştir
insana etkileri
depremler hastalık, temel ihtiyaç eksikliği, yaşam kaybı, yüksek sigorta primleri, genel mülke zarar, yollarda ve köprülerde hasar ile binalarda çatlak ve yıkılmaya sebep verebilir
volkanik faaliyetleri harekete geçirerek var olan hasardan çok daha fazlasına sebep olabilir
başlıca depremler
yeryüzünde ölçülmüş en büyük deprem, 22 mayıs 1960 tarihinde şili'nin cañete kentinde meydana gelen 9.5 büyüklüğündeki depremdir
enerji boşalımı olarak bakıldığında ise bir sonraki en büyük deprem 9.2 ile 27 mart 1964 tarihinde alaska'da gerçekleşmiştir
yeryüzünde ölçülmüş en büyük 10 depremin tamamı 8.5 ve üstü büyüklükteyken buna paralel olarak en çok can kaybına sebebiyet vermiş depremlerden biri de bunlar dışında 2004 yılında hint okyanusunda meydana gelen depremdir
depremlerin en önemli sonucu insanların hayatını kaybetmesidir
güçlü bir deprem gerçekleştiğinde okyanus kıyısında bulunan ve pek çok insanın yaşadığı bölgeler önemli risk oluşturmaktadır
bu depreme bağlı olarak tsunami meydana gelebilmekte ve binlerce kilometre uzaklıktaki bölgeleri bile etkileyebilmektedir
tehlike altındaki diğer insanlar depremlerin nadir ancak kuvvetli görüldüğü yerlerde, depreme önem vermeyen fakir bölgelerde ve kontrolsüz inşa edilmiş yapılarda yaşayan insanlardır
tarihi
orta çağ öncesinde
yunan filozof anaxagoras'ın yaşadığı 5.yüzyıldan 14.yüzyıla kadar depremler "dünyanın oyuklarındaki hava boşlukları"na bağlandı
milattan önce 625-547 yıllarında yaşayan thales ise depremlere yeryüzü ve su arasındaki gerilimin sebep olduğunu ileri sürmüştür
miletli anaksimenes'e göre ise eğimli arazilerin kurak yahut yaş olma durumu depremlerin temel sebebiydi
bir diğer filozof demokritos'ta depreme sebep olarak suyu göstermişti
gaius plinius secundus depremleri yeraltı fırtınaları olarak tanımlıyordu
kültür ve depremler
mitoloji ve deprem
iskandinav mitolojisinde, depremlerin sebebi olarak tanrı lokri gösterilir
yunan mitolojisinde, poseidon depremlerin sebebi ve tanrısı olarak görülüyordu
ne zaman kötü hissetse 3 dişli çatalını yere saplar, deprem ve benzeri felaketlere yol açardı
bunların dışında o depremi insanları korkutmak ve onlardan öç almak için de kullanmıştır
japon mitolojisinde, namazu (鯰) adı verilen dev kedi balığının depremlere sebep olduğuna inanılmıştır
namazu yeryüzü çamurunun altında yaşar ve tanrı kashima tarafından oraya hapsedilmiştir
kashima onu serbest bıraktığında namazu çırpınmaya başlar ve büyük depremlere yol açar
eski türk mitolojisine göre, türkler yeryüzünü bir dikdörtgen biçiminde tasavvur etmişlerdi
yeryüzü dört yöne bölünmüştü
altaylı türkler, ‘dünyanın önce daire, sonra kare seklinde’ olduğuna inanırlar (çoruhlu 2002: 89)
altayların kuzeyindeki teleüt türklerine göre, dünya, dört gök öküzün üzerinde duruyordu: “dört gök öküz, tabağa benzeyen dünyayı, altına girerek değil; kenarlarına kosulmus olarak tutuyorlardı
öküzlerin kıpırdamalarından, deprem oluyordu
popüler kültür
modern dünyada depremler pek çok roman, tiyatro, sinema eserine ilham vermiştir
</text></doc>
<docno>218032</docno>
<text>
yerkabuğu
yer kabuğu, taş küre veya litosfer, yerküre'nin en dış kısmında bulunan yapıdır
karalarda daha kalın (35–40 km), tibet platosunda ise 70 km, deniz ve okyanus tabanlarında ise daha ince (8–12 km) olan yer kabuğunun ortalama kalınlığı 33 km kadardır
kimyasal bileşimi ve yoğunluğu birbirinden farklı iki kısımdan meydana gelir
bunlardan biri granit bileşimindeki kayaçlardan oluşan granitik yer kabuğu; diğeri ise bazalt bileşimindeki kayaçlardan oluşan bazaltik yer kabuğudur
granitik yer kabuğunda silisyum ve alüminyum elementleri hakimdir
bu nedenle daha hafiftir; yoğunluğu 2,7-2,8 g/cm3 arasında bulunur
yer kabuğunun üst kısmını teşkil eder
bazaltik yer kabuğunda ise silisyum ve magnezyumlu unsurlar hakimdir
dolayısıyla granitik kabuktan daha ağırdır; yoğunluğu 3-3,5 g/cm3 arasında değişir
granitik yer kabuğunun altında ve okyanus tabanlarında yer alır
bu nedenle bazaltik yer kabuğuna "okyanussal kabuk" adı da verilir
bu iki kısım bütün kıtaların altında bulunmaktadır
buna karşılık okyanusların altında durum farklıdır
burada bazaltik kabuk birkaç kilometre kalınlıkta ince bir tabaka halinde uzanır
buna karşılık granitik kabuk ya hiç yoktur (örneğin büyük okyanus) ya da çok incedir (atlas ve hint okyanusları)
kabuk ile manto arasındaki sınıra mohorovicic süreksizliği (moho) denilir
bu kesimde yoğunluğa bağlı olarak sismik p dalgalarının hızı litosferde 7,2 km/s iken, mantonun üst kısmında 8,1 km/s'ye çıkar
yüzey şekilleri - yer kabuğu etkinlikleri
yerküre'nin iç ısı kaynağı ve mantonun konveksiyon hareketleri, yer kabuğunun günümüzdeki fiziksel özellikleri (kalınlık, bileşim, esneklik ve kırılganlık), atmosfer ve gezegenin su kütlesi uygun bir birleşim ve karşılıklı etkileşme ile, yer'in güneş sistemi içinde benzerine rastlanmayan bir jeolojik etkinliğe sahip olmasını sağlar
birlikte evrimleşme ile ortaya çıkmış ve yaşamın yeryüzünde varlığını sürdürebilmesi için vazgeçilmez olan bu sistem, gezegen tarihi boyunca belli sınırlar içinde sabit kalabilmiştir
</text></doc>
<docno>36898</docno>
<text>
fay
kırık, fay olarak da bilinir, kıvrılmalar sonucu oluşan kırılmalarda gözde fark edilebilecek ölçüde bir kayma bir yer değiştirme meydana gelmesi sonucu oluşur
kırıkların uzunlukları boyunca jeolojik tabakalar iki ayrı blok halinde yer değiştirir
bir kırığın fay olabilmesi için fay aynası, tavan ve taban blokları ve atım'a gerek vardır
çatlaklar
çatlaklarda ise kırılma yüzeyleri boyunca bir yer değiştirme, bir kayma olmaz
kırıklarda kayma hareketi bir düzlem boyunca oluşmaktadır
bu düzleme kırık düzlemi (= kırık aynası) adı verilir
bu düzlem üzerinde sürtünme sebebiyle kayma çizikleri (kırık çizikleri) bulunur
bu kırık çizikleri bize kaymanın doğrultusunu bulmamıza yardımcı olur
kırıklar da tabakalar gibi birer düzlemsel yapı elemanıdırlar
dolayısıyla kırıkların da doğrultuları ve eğimleri vardır
kırık düzlemleri iki bloğu birbirinden ayırır
bu iki blok, kırık düzlemi üzerinde birbirine nazaran hareket ederler
bu bloklardan kırık düzleminin üzerinde bulunan bloğa tavan bloğu, kırık düzleminin altında bulunan bloğa ise taban bloğu adı verilir
fay tipleri
faylar; eğim atımlı, doğrultu atımlı ve oblik faylar olmak üzere üçe ayrılırlar
eğim atımlı faylar
tavan blogu ve taban blogu birbirlerine gore asagi ya da yukari hareket ederler
normal fay
tavan bloğu taban bloğuna nazaran, kırık düzlemi boyunca asagi kayar böylece tavan bloku taban blokuna nazaran asagi iner bu tip kırıklar yer kabuğunun yan basınçlarının etkisindedir
ters fay
tavan bloğu taban bloğuna nazaran, kırık düzlemi boyunca yukarı kayar böylece tavan bloku taban blokuna nazaran yukarı çıkar bu tip kırıklar yer kabuğunun yanal basınçlarının etkisindedir.bu tip faylarda yer kabuğunda düşeyde kalınlaşma ve yatayda daralmalar gözlenir
doğrultu atımlı fay
kırılan bloklar yatay olarak hareket ederler
bu tip kırıklarda hareket kırık düzlemi doğrultusunda olduğundan bu tip kırıklara doğrultu atımlı kırıklarda denir
en etkili depremleri oluşturur
iki çeşidi vardır
sağ yönlü ve sol yönlüdür
kuzey anadolu fayı sağ yönlü doğrultu atımlı bir kırıkdır
oblik fay
bloklar kırık düzlemi ml yatay ve dikey yönde hareket ediyorsa bu tip kırıklarda hem düşey hem de yatay yönde atılım oluşur
</text></doc>
<docno>74538</docno>
<text>
bulb değeri
bulb, fotoğraf makinelerinde parmakla veya bir deklanşör uzatma kablosu aracılığı ile deklanşör basılı tutulduğu sürece perdenin (obtüratör) açık kalmasını sağlayan bir enstantane değeridir
istenmeyen sarsıntıların görüntüde bulanıklığa yol açmaması için bu tür çekimlerde deklanşör (tetik) uzatma kablosu kullanılır
sarsıntılara engel olmanın diğer bir yolu da zaman ayarlı tetikleme yöntemi kullanılmasıdır
günümüz fotoğraf makinelerinden birçoğunda kablosuz uzaktan kumanda ve bilgisayar bağlantısı yolu ile çekim yapılabilmesi gibi imkânlar olması bu tür çekimlerin yapılmasını kolaylaştırmıştır
fotoğraf filminin alacağı ışığın elle ayarlanması istenen durumlarda veya bazen karanlık ortamlarda aynı kareye birde çok kez çekim yapılabilmesi için bulb enstantane kullanılır
az ışıklı ortamlarda makinenin en düşük enstantanesinin dahi yeterli olmaması halinde de uzun pozlama süreleri bulb konumu kullanılarak elde edilir
bulb enstantane konumu fotoğraf makinelerinde genellikle "b" harfi ile gösterilir
</text></doc>
<docno>72703</docno>
<text>
diazepam
diazepam diapam, diazem gibi ticari isimlerle pazarlanan benzodiazepin türevi bir ilaç etken maddesidir.anksiyolitik, antikonvülsan, sedatif, kas gevşetici ve hafıza zayıflatıcı etkilere sahiptir
bu şekli de anksiyete, uyuyamama, nöbetler, alkol yoksunluğu, ve kas spazmları gibi hastalıkların tedavisinde kullanılır
10 mg / 2 ml ampul formu için
kullanım şekli
anksiyolitik olarak oral yoldan günde 2-4x2-10 mg, sedatif hipnotik ve alkol yoksunluğunda başlangıç dozu 2-4x10 mg ve idame doz olarak 2-4x5 mg uygulanır
6 aydan büyük çocuklarda oral yoldan 40-200 mg/kg hesabıyla verilir
orta dereceli psikonörotik reaksiyonlarda 2-5 mg i.m
veya i.v
yolla verilir ve gerekirse 3-4 saatte bir tekrarlanır
bu reaksiyonlar ileri derecedeyse 3-4 saatte bir olmak üzere 5-10 mg alkol abstinansı sendromunda 3-4 saatte bir olmak üzere 10 mg, kas spazmında 5-10 mg ve endoskopik işlem öncesi 10 mg i.m
veya i.v
yolla uygulanır
endikasyonları
en önemli endikasyonu anksiyete hastalıklarıyla anksiyeteye bağlı semptomların kısa süreli tedavileridir
akut alkol yoksunluğuna bağlı akut ajitasyon, tremor, akut delirium tremens ve halüsiyonasyonlarda kullanılır
diazepam, lokal patolojik nedenlere bağlı (mafsal ve kas enflamasyon veya travmaları) iskelet kas spazmları, üst motor nöron hastalıkları (serebral felç ve paraplejiler) atetoz, stiffman sendromu gibi durumlarda ve çeşitli konvülzif hastalıklarda tedavi amacıyla kullanılır
kontrendikasyonları
diazepama karşı aşırı duyarlılığı bilinenlere ve klinik deneyim yetersizliği nedeniyle 6 yaşından küçük çocuklara verilmemelidir
ayrıca dar açılı glokom, miyastenia gravis ve depresif durumlarda kontrendikedir
uyarılar
diazepam psikotik hastalıkların tedavisinde değer taşımaz
diğer santral sinir sistemine etkiyen ilaçlarda olduğu gibi diazepam alan hastalar, tehlikeli ve dikkat isteyen araç ve gereç kullanımlarında dikkatli olmaları konusunda uyarılmalıdır
antikonvülzif tedavi görenlerde yardımcı olarak diazepam kullanımının ani olarak kesilmesi, nöbetlerin sıklığını ve şiddetini artırabilir
diazepamın yardımcı tedavi olarak kullanıldığında konvülzif hastalıklarda konvülziyon ve grand mal şiddet ve sıklığı artabileceğinden standart antikonvülzif tedavi dozunun artırılması gerekebilir
barbitürat, alkol gibi maddelerin ani kesilmelerine benzer şekilde, diazepamın ani kesilmelerinde, konvülziyonlar, tremor, karın ve kas krampları, kusma ve terleme gibi çekilme belirtileri uzun süreli ve yüksek dozlu tedavilerde olabilir
bu nedenle her türlü uzun süreli tedavilerde doz yavaş yavaş azaltılmalıdır
alkol ve diğer alışkanlık yapan maddelere bağımlı ve eğilimli olanların diazepam alırken çok yakından izlenmeleri gerekir
gebeliğin ilk üç ayında her türlü minör trankilizanların kullanımıyla ilgili birçok yayında kongenital malformasyonlar tarif edildiği için, çoğunlukla kullanımı zorunlu olmayan bu tür ilaçlardan gebelik süresince kaçınılmalıdır
diazepam ve metabolitleri anne sütüne geçtiğinden emzirme döneminde kullanılmamalıdır
alkolle kullanımından kaçınılmalıdır
yan etkileri
en çok görülen yan etkiler uyuklama, bitkinlik ve ataksidir
daha seyrek olarak konfüzyon, konstipasyon, depresyon, diplopi, disartri, baş ağrısı, hipotansiyon, sarılık, libido değişiklikleri, bulantı, deri döküntüleri, konuşma bozuklukları, üriner retansiyon, vertigo, görme bozuklukları sayılabilir
ayrıca paradoksik olarak anksiyete, halusinasyon, uyku bozuklukları, saldırganlık oluşabilir
bazan nötropeni, sarılık görülebileceği için periyodik kan sayımları ve karaciğer fonksiyon testleri yapılmalıdır
ilaç etkileşimleri
diğer santral etkili ilaçlarla (psikotropik ajanlar, hipnotikler, bazı analjezikler, anestezikler, hatta antihistaminikler gibi) ve de alkolle birlikte kullanımı karşılıklı olarak potansiyalizasyona neden olur ve ve bazı istenmeyen etkiler ortaya çıkar
simetidin ve omeprazolün benzodiazepin klirensini düşürdüğü ve etkilerini potansiyalize edebileceği, rifampisin gibi hepatik enzimleri indükleyen maddelerinse benzodiazepin klirensini artırdığı gösterilmiştir
disülfiram da diazepamın etkisini potansiyalize eder ve uzatır
diazepam metabolizması sigara ve teofilinle hızlanır
teofilin, düşük dozlarda diazepamın sedatif etkisini tersine çevirir
diazepam, karaciğerde metabolize olan diğer ilaçlarla etkileşebilir, onları inhibe (levodopa) veya potansiyalize (kas gevşeticiler) eder
nadir durumlarda fenitoin metabolizmasını inhibe ederek etkisini artırabilir
fenobarbital ve fenitoin de diazepam metabolizmasını hızlandırabilir
diazepamın eliminasyonunun yavaş olması nedeniyle, tedavi sonlandıktan sonra bile bazı etkileşmeler beklenebilir
</text></doc>