<docno>175436</docno>
<text>
teke zortlatması
teke zortlatması, (değişmeli oyun olarak da bilinir), burdur, isparta, antalya, denizli ve fethiye çevresinde yaygın halk ezgisi ve bu ezgi eşiliğinde oynanan zeybek türü halk oyunu
teke bölgesinde göçebe yaşayan yörüklerin yaşamındaki erkek keçinin (teke) hareketlerini yansıtan ve bağlamada özel tezene tavrı olan oyundur
en tanınmış teke oyunlarından olan teke zortlatması (tekenin kızışma döneminde dişisine çıkardığı sesten dolayı zortlatma ya da zortlama denir), tekenin kızdığı zamanki davranışlarını canlandıran, zeybek türü oyunlardandır
çoğu kez oyundan önce kavalla guval havası denen bir tür uzun hava çalınır
oyun, yelleme ve hoplatma olmak üzere iki bölümdür
yelleme çeşitli el ve kol figürleriyle, çökmelerle yapılır
bunu izleyen hoplatmada aynı oyun daha hızlı olarak oynanır
hızlanan tempoya bağlı olarak oyuncular sık sık yer değiştirirler
teke zortlatmasına değişmeli oyun da denmesinin nedeni budur
sipsi ya da cura eşiliğinde oynanan keçi zortlatmaları genel olarak sözlüdür
kadın erkek bir arada oynandığı gibi, yalnızca kadınlar ya da erkekler tarafından oynananları da vardır
afyon yöresinde kaşıklı zeybek biçiminde oynanan oyunlara da figürlerdeki benzerliğe dayalı olarak teke zortlatması denir
zortlatmanın değişik yörelerde "zatlatma", "zotlatma" ya da "zorlatma" biçiminde değişik söylenişleri de vardır
</text></doc>
<docno>215259</docno>
<text>
merkür
merkür (utarit), güneş sistemi'nin güneş'e en yakın gezegenidir
büyüklük açısından 8 gezegen arasından son sırayı alır
adını roma mitolojisinde ticaret ve yolculuk tanrısı ve tanrıların habercisi olarak bilinen merkür'den alır
çıplak gözle izlenebilen 5 gezegenden biri (diğerleri venüs, mars, jüpiter ve satürn) olarak eski çağlardan beri insanoğlunun dikkatini çekmiştir
yer benzeri ya da 'kaya' yapılı gezegenler sınıfına girmektedir
güneş'e yakınlığı nedeniyle yeryüzünden izlenmesi güçtür ve hakkında bilinenler sınırlıdır
uydusu bulunmamaktadır
merkür, güneş'e uzaklığı yaklaşık 46 milyon ile 70 milyon kilometre arasında değişen oldukça eliptik bir yörünge izler
plüton'dan sonra güneş sistemi'nin gezegenleri arasında gözlenen en yüksek dışmerkezlik değerine sahip bu yörüngenin milyonlarca yıllık bir çevrim içinde zaman zaman daha da basıklaşarak dışmerkezlik derecesinin günümüzdeki 0,21'den 0,5 düzeyine dek yükselebildiği sanılmaktadır
fiziksel özellikler
merkür, güneş sistemi'nin iç gezegenler olarak adlandırılan diğer dört üyesi gibi katı bir yapıya sahiptir
5,43 g/cm³ olan yoğunluğu dünya ile karşılaştırılabilecek denli yüksektir ve dünya'dan sonra güneş sistemi'nde karşılaşılan en büyük değerdedir
merkür güneş'e yakınlığı nedeniyle güneş ışınlarının güçlü etkisi altındadır ve sıcak bir gezegendir
yüzey ısısı uzun süren merkür günü sırasında 457 °c üzerindeki düzeylere çıkabilirken, etkili bir atmosferin yokluğu nedeniyle gece -172 °c'ye kadar düşmektedir
gezegenin koyu bir yüzeyi vardır
yüzeyin 0,11 albedo değeri vardır, yani üzerine düşen güneş ışınlarının ancak yaklaşık onda birini yansıtır
yüzey şekilleri
merkür (mariner 10' dan çekilmiş) merkür yüzeyinin en dikkat çeken özelliği tüm gezegen üzerine dağılmış irili ufaklı çarpma kraterleridir
ilk bakışta ay yüzeyine benzetilebilecek bu görünümün, daha dikkatli bir incelemede birçok farklılıklar içerdiği anlaşılır
ay'da olduğu gibi kraterlerin yoğun bir şekilde iç içe geçtiği alanlar arasında, krater yoğunluğunun çok düşük olduğu, yumuşak engebeli geniş düzlükler yer alır
bu bölgeler kraterlerin sık olduğu bölgelere göre daha alçakta yer alırlar ve ay'daki 'deniz'lere benzer şekilde, büyük çarpmalar sonucunda gezegen içinden yüzeye çıkan lav akıntıları ile oluştukları sanılır
gerek bu oluşumların, gerekse büyük kraterlerin çoğunun, güneş sistemi içinde büyük çarpışmaların sürdüğü 4,5 ile 3,8 milyar yıl öncesini kapsayan dönemde meydana geldiği düşünülür
3,8 milyar yıl öncesinden günümüze kadar, güneş sistemi büyük çarpışmaların sıklığının azaldığı, nisbeten sakin bir döneme girmiştir
merkür üzerindeki en büyük çarpışma izi, 1300 km çapındaki caloris havzasıdır
bu dev lav denizi 100 km çapında bir gökcisminin çarpması ile gezegenin manto tabakasından yüzeye çıkan sıvılaşmış materyel ile oluşmuş, bu arada şok dalgalarının gezegen boyunca yayılarak diğer yüzünde odaklanması sonucunda caloris havzasının tam karşı kutbunda 500.000 km²lik bir alan son derece engebeli bir hal almıştır
ayrıca düzlükler üzerinde yüzlerce kilometre uzunluğunda ve yüksekliği 2-3 km'yi bulan kırıklar dikkati çeker
bunlara, gezegenin soğuması sırasında küçülen hacminin neden olduğu sanılmaktadır
kırıkların bazı kraterlerin içinden de geçmeleri krater oluşum döneminden daha sonra meydana geldiklerini düşündürür
gezegen yüzeyinin en dışta kalan birkaç metre kalınlığındaki kısmının, ay yüzeyindekine benzer biçimde çok küçük göktaşlarının milyarlarca yıldır süren bombardımanı sonucunda ince bir toz haline gelmiş regolit tabakası olduğu varsayılır
aynı ay'da gözlendiği gibi az sayıdaki genç kraterin, ışınsal olarak kendilerini çevreleyen parlak beyaz çizgilerin ortasında yer aldığı görülür
bu çizgiler, çarpma sırasında 'kirli' regolitin üzerine sıçrayan taze materyal ile ilişkilidir
yüzeyindeki maddeler
merkür'ün yüzeydeki kurtulma hızı gezegenin düşük kütlesi nedeniyle dünya'nın ancak % 40'ı kadardır
bu düzeydeki bir çekim gücü, gezegen yüzeyindeki 400 °c'yi aşan sıcaklıklar karşısında gazların uzaya kaçmasına engel olamayacak denli güçsüzdür
bu nedenle merkür'ün çoğunlukla orta ağırlıktaki elementler içeren (oksijen, sodyum, potasyum) son derece seyrek bir atmosferi bulunmaktadır
bu atmosfer durağan olmaktan çok, merkür'ün konumunda etkisi güçlü olan güneş rüzgarı ve yüksek yüzey ısıları nedeniyle gezegen yüzeyinden koparılan ve kısa sürede uzay boşluğuna kaybedilen atomlardan oluşmuş, sürekli yenilenen bir yapıdadır
bu şekliyle, merkür atmosferini dünya'nın egzosferi ile karşılaştırmak olasıdır
merkür'ün manyetik alanı
merkür'ün küçük boyutuna oranla önemli sayılabilecek bir manyetik alanı bulunmaktadır
ekseni merkür'ün dönüş eksenine 11° eğimli, kutupları dünya'nın manyetik kutuplarına göre ters yerleşmiş durumda, yani kuzey manyetik kutbu gezegenin coğrafi güney kutbuna komşu olan ve gezegen yüzeyinde dünya manyetik alanının % 1'i kadar güçlü bu alan, merkür çevresinde küçük bir manyetosfer oluşturmaya yeterlidir
manyetosfer, güneş rüzgarı adı verilen ve güneş kökenli hızlı parçacıkların oluşturduğu plazma akımının, gezegenin manyetik alanın etkisi ile saptırılarak engellendiği bölgedir
manyetosferin en dışında, plazma akımının yavaşlayarak hızının ses hızının altına indiği ve yön değiştirdiği bir şok dalgası gözlenir
merkür'ün manyetik alanı güneş rüzgarı ile gelen parçacıkları yakalayıp gezegen çevresinde tutacak kadar güçlü olmadığı için, van allen kuşakları yoktur
küçük bir gezegen olan merkür'ün çekirdek sıcaklığının bir manyetik alan oluşturmak için gerekli olan sıvı demir kütlesini barındırmaya izin vermeyecek kadar düşük olduğu düşünülmektedir
bu nedenle, bugün gözlenen manyetik alanın gezegen içindeki aktif bir manyetik dinamo tarafından sağlanmak yerine, çok önceleri mıknatıslanmış olan katı haldeki çekirdek tarafından sürdürüldüğü görüşü ortaya atılmıştır
merkür'ün kendi ekseni etrafında dönüşü
gözlem koşullarının güçlüğü, merkür'ün teleskopla ayırdedilebilen yüzey yapılarının hareketlerine dayanarak dönüş periyodunun hesaplanmasını zorlaştırmıştır
1960'lı yıllara gelinceye dek gezegenin kendi ekseni etrafında dönüşünün, güneş çevresindeki hareketi ile 'kilitlenmiş' şekilde 88 günde tamamlandığına inanılıyordu
gezegenin bir yüzünün sürekli karanlıkta kalarak çok düşük sıcaklıkta bulunması ile sonuçlanacak bu durum, 1962 yılında radyo gökbilim tekniklerinin merkür'ün gece yüzünde sıcaklığın hiçbir zaman -160 °c'nin altına düşmediğini ortaya koyması ile tartışmalı hale geldi
1965 yılında radar incelemeleri, gezegenin dönüş hızının yaklaşık 59 günlük bir devir ile uyumlu olduğunu gösterdi
italyan gökbilimci giuseppe colombo bu sürenin merkür'ün yörünge periyodunun 2/3 ü kadar olduğuna dikkati çekerek, gezegenin alışılmamış bir dönüş-yörünge kilitlenmesi olabileceğini bildirdi
bu, mariner 10 uzay sondasının 1974 yılında merkür'ü ziyareti sırasında doğrulandı
bugün, merkür'ün kendi etrafındaki dönüşünü 58,65 günde tamamladığı bilinmektedir
yörünge ve dönüş periyodlarının bu şekilde 3:2 oranındaki senkronizasyonu, gezegenin oldukça eliptik yörüngesinin yol açtığı önemli yörünge hızı değişimleri ile daha uyumlu görülür
bu şekilde, 1:1 oranındaki bir kilitlenmenin özellikle günberi dönemindeki hızlanma sırasında yol açacağı librasyon hareketleri ve buna bağlı güçlü gel-git etkileri ve iç gerilimler önlenmiş olmaktadır
merkür'ün bu dönüş biçimi ilginç sonuçlar doğurur
gezegen kendi ekseni etrafında bir dönüşünü tamamladığı 58,65 günlük süre içinde güneş çevresindeki dönüşünün de üçte ikisini gerçekleştirdiği için, güneşin görünür hareketi çok daha yavaş olmaktadır
merkür'ün herhangi bir noktasında güneşin iki doğuşu arasında geçen süre dünya ölçülerine göre 176 gündür; diğer bir deyişle bir dünya yılı, 2 merkür gününe eşittir
bunun yanı sıra aşırı eliptik yörünge nedeniyle değişen yörünge hızı, gezegenin güneş çevresindeki açısal hızının bazen kendi etrafındaki açısal hızı aşmasına, yani güneşin görünür hareketinin ters yöne dönmesine yol açar; gezegenin bu eliptik çizgi üzerinde güneşe yaklaşıp uzaklaşmasıyla güneşin görünür boyutunun da değişmesi tabloya eklendiğinde merkür üzerinde geçen bir günün öyküsü iyice renklenir:
caloris havzası, güneş'in meridyenden yani öğle noktasından geçişi ile günberi geçişinin aynı zamana geldiği bir konumdadır
merkür'ün her iki yılında bir, bu bölge öğle ile yaz ortasını bir arada yaşayarak gezegenin (ve güneş sistemi'nin) en sıcak yeri olur
caloris havzası'ndaki bir gözlemci güneş'in doğudan yükseldikçe büyüdüğünü ve doğudan batıya doğru hareketinin yavaşladığını görür
güneş en yüksek noktayı geçtikten ve alçalmaya başladıktan kısa bir süre sonra durur ve geriye doğru hareket etmeye başlar
en yüksek noktadan bu kez ters yönde ikinci geçişinde en büyük görünür çapa ulaşır ve batıdan doğuya alçalırken yeniden küçülmeye başlar
bir süre sonra tekrar yavaşlayarak durur ve doğudan batıya alışılmış hareketine döner
batı-doğu doğrultusundaki bu geriye hareket dünya ölçüleriyle birkaç gün sürmüştür
güneş öğle çizgisinden üçüncü kez geçer ve batıya doğru alçalırken küçülmeye devam eder
güneş battığında bir merkür yılı dolmuştur
ikinci yıl caloris havzası'nın gecesi boyunca geçer, güneş doğudan yükselmeye havza'sının 3. bir merkür yılına girilmiştir
caloris havza'sının 90 derece doğusunda bulunan bir gözlemci için gün çok farklı başlar
büyük ve sıcak bir güneş doğudan yavaşça yükselmeye başlar, ancak bir süre sonra durarak yeniden alçalır, batarken en büyük çapa ulaşır, dünya ölçüleriyle 2 gün sonra tekrar doğar ve yükseldikçe görünür büyüklüğünün azaldığı gözlenir
öğle çizgisinden geçerken en küçük halini almıştır, batıya doğru alçaldıkça tekrar büyümeye başlar
batıdan battıktan kısa bir süre sonra aynı noktadan tekrar en büyük şekliyle doğduğu gözlenir, batı ufkundan bir süre yükseldikten sonra yeniden alçalır ve bir merkür yılı boyunca görünmemek üzere batar
merkür'ün tanınmasının tarihçesi
mariner 10 uzay sondası
bugüne dek merkür'e gönderilen tek uzay aracı 1973 yılında fırlatılan mariner 10 uzay sondasıdır
sonda, şubat 1974'te venüs yakın geçişini gerçekleştirdikten ve gezegenle ilgili bilimsel gözlemler yaptıktan sonra, güneş çevresinde merkür yörüngesi ile kesişen ve yörünge dönemi merkür'ün periyodunun tam iki katı olan eliptik bir yörüngeye girerek bu çizgi üzerinde her 176 günde bir merkür'le karşılaşmaya başladı
29 mart 1974, 21 eylül 1974 ve 16 mart 1974 tarihlerinde gerçekleşen üç yakın geçişte gezegen hakkında çok değerli bilgiler elde edildi:
üçüncü geçişte gezegene 327 km yaklaşan sonda, bu geçişten kısa bir süre sonra yakıtının bitmesi ile görevini sonlandırdı
1975 yılından bu yana bağlantı kurulamayan mariner 10, sabit yörüngesinde her iki merkür yılında bir gezegenle aynı noktada buluşmaya devam etmektedir
messenger uzay sondası
yer'den merkür'e gönderilen uzay araçları, gezegenin güneş'e yakın konumu nedeniyle, gezegen çevresinde yörüngeye girebilmek için çok yüksek enerjiye gereksinim duymaktadır
bu nedenle, mariner 10 programında, gözlemler için çok az zaman tanıyan hızlı yakın geçişler ile yetinmek zorunda kalınmıştır
1980'lerin sonlarına doğru nasa bilim adamlarından chen-wan yen, bir uzay sondasını merkür çevresinde yörüngeye sokmaya olanak tanıyabilecek ekonomik uçuş yolları tasarladı
messenger bu plan üzerine kurulmuş karmaşık ve uzun bir rota izleyerek mart 2011'de merkür etrafında yörüngeye girmek üzere, 3 ağustos 2004'te fırlatıldı
gelişmiş bilimsel aygıtlarla donatılan sonda, yörüngeye girmeye uygun bir açı ve hız elde edebilmek için gerekli kütleçekim yardım manevralarını 1 kez yer, 2 kez venüs ve 3 kez de merkür yakın geçişi ile gerçekleştirecektir
1 yıl sürmesi planlanan yörünge etkinlikleri şu konular üzerinde yoğunlaşacaktır:
bepicolombo programı
esa (avrupa uzay ajansı) tarafından 2012 yılında fırlatılması planlanan ve merkür'ün kendi ekseni etrafında dönüşünü aydınlatan giuseppe colombo'nun onuruna adlandırılan bepicolombo uzay aracı iki ayrı sondadan oluşacaktır
merkür çevresinde iki değişik yörüngeye oturtulması planlanan sondalardan birinin gezegenin manyetosferi, diğerinin ise yüzey ve atmosferi ile ilgili gözlemler yapması öngörülmektedir
adlandırma
uluslararası gökbilim birliği (iau), merkür üzerindeki yüzey şekillerine verilen adların belli kurallara göre seçilmesini önermektedir:
gözlem koşulları
merkür, güneş çevresinde yaklaşık 88 gün süren dolanma süresi ve 116 günlük kavuşum dönemi ile, gökyüzündeki görünür hareketini yılda üç kez yineler
bir alt gezegen olması nedeniyle ile her zaman güneş'e yakın konumdadır ve gözlenmesi güneş'in parlak ışığı nedeniyle oldukça güçtür
-1,9 kadir derecesine varabilen parlaklığı ile en parlak yıldızlardan ve bazen satürn, mars ve hatta jüpiter'den daha ışıklı olabilmesine karşın hiçbir zaman karanlık bir zemin üzerinde izlenemediği için, her kavuşum döneminin en fazla birkaç gün süren bir kısmında, en yüksek batı ya da doğu uzanımı esnasında çıplak gözle görülebilir
bu gözlem koşulları, doğu uzanımı için güneşin batışını izleyen, batı uzanımı için ise güneşin doğuşundan az önceki kısa bir süre için gerçekleşir
bu nedenle her 116 günlük dönemde merkür bir kez 'akşam yıldızı', bir kez de 'sabah yıldızı' olarak izlenir
en yüksek uzanım, yörünge dışmerkezliğinin yüksek olması nedeniyle 18° ile 28° arasında değişir, ancak 28° bile rahat bir gözlem için yeterli değildir
özellikle tutulum düzleminin ufka daha yakın olduğu yüksek enlemlerden gezegenin görülmesi çok zordur
gözlem noktası yer ekvatoruna yaklaştıkça merkür'ün sabah ya da akşam alacakaranlığında ufuktan yüksekliği artacağı için çıplak gözle görülebilmesi daha kolay olur
merkür'ün oldukça eliptik yörüngesinin uzun ekseninin yer yörüngesine göre konumuna bağlı olarak, dünyanın güney yarıküresinin sonbahar başlangıcına denk gelen döneminde, gezegenin olası en yüksek batı uzanımı ile 7°'lik yörünge eğikliğinin üst üste gelmesi sayesinde merkür için en uygun gözlem koşulları oluşur
aynı şekilde olası en yüksek doğu uzanımı ile yörünge eğikliği açısının birbiri üzerine eklenmesi, yine güney yarıküreden bu kez kış aylarında gezegenin rahat gözlenmesine olanak sağlar
yüksek dışmerkezlik nedeniyle yörünge hızı dolanma sırasında çok değişir ve kavuşum süresi yer'in merkür yörüngesine oranla konumuna göre birkaç gün kayabilir
yer atmosferinin olumsuz etkilerini en aza indirebilmek amacıyla, teleskop kullanılarak yapılan profesyonel gözlemler merkür'ün ufuktan iyice yüksekte bulunduğu gün ortası saatlerinde gerçekleştirilir
tam güneş tutulmaları çok kısa süre için de olsa güneşe çok yakın konumdaki gezegenin gün ortasında çıplak gözle izlenebilmesine olanak sağlar
kısıtlayıcı etmenler nedeniyle, yeryüzünden yapılan gözlemler en güçlü teleskoplar kullanıldığında dahi merkür'ün yüzey şekilleri hakkında yeterli bilgi sağlayamamış ve elimizdeki bilgilerin büyük kısmı mariner 10 uzay sondası tarafından sağlananlarla sınırlı kalmıştır
evreler
bir teleskopla izlendiğinde merkür'ün ay ve venüs gibi evreleri olduğu görülür
gezegenin yeryüzüne en uzak ve güneş'in arkasında bulunduğu üst kavuşum anında görünen yüzeyinin tümü aydınlandığından ışıklı bir daire şeklinde 'dolun' evresi söz konusudur
bu aynı zamanda uzaklık nedeniyle merkür'ün görünür çapının en az olduğu dönemdir
en iyi gözlem koşullarının oluştuğu en yüksek uzanım anında gezegen bir yarımdaire şeklinde görülür
güneş ile yer arasında kaldığı dönemlerde ise karanlık yüzünü göstererek bir 'hilal' şekli alır
hilalin en ince olduğu dönemler gezegenin dünyaya en yakın olduğu ve görünür çapının en büyük olduğu dönemlerdir, ancak bu esnada güneş ışınları gezegenin görülmesini engeller
merkür'ün güneş geçişleri
merkür her yıl (ortalama) üç kez alt kavuşum konumundan geçtiği halde, yörüngesinin tutulum düzlemine 7 derecelik bir açı yapması nedeniyle güneş diskinin önünden geçişi nadiren gerçekleşir
merkür yörüngesinin tutulum düzlemini kestiği noktalar, yani yörüngenin çıkan ve inen düğümleri ile güneş ve yer'in düz bir çizgi üzerinde yer almasını gerektiren bu durum her yüzyılda 12-14 kez ve yalnız mayıs ve kasım ayları içinde gözlenir
güneş diski üzerinde küçük bir siyah beneğin ilerlemesi şeklinde izlenen bu olay, merkür'ün yörünge hızının daha düşük olduğu günöte noktasına daha yakın olan mayıs geçişlerinde daha yavaş olur ve 9 saat kadar sürebilir
</text></doc>
<docno>196015</docno>
<text>
lassen peak
lassen peak vaya lassen zirvesi veya lassen dağı (ingilizce "lassen peak" veya " mount lassen") abd'de kaliforniya eyaleti kuzeyinde "shasta ilçesi (county)"'de bulunan bir staratovolkan dağıdır
lassen zirvesi kanada'nın güneybatısında bulunan britanya kolombiyası eyaletinin güneybatısından abd'de kaliforniya'nın kuzeyine kadar yay gibi uzanan 18 büyük yanardağ zirvesi zincirinden oluşan cascades sıra dağları'nın üstünde en güneyde olan yanardağdır
kuzey kaliforniya'da mensup olduğu sıra dağlara shasta cascade dağları adı da verilmektedir
lassen zirvesi'nin denizden rakımı 3,189 m'dir; fakat lassen zirvesi etrafında bulunan dağ doruklarınin çok daha üstünde bulunmaktadir ve zirveden sonra en yüksek doruklara nisbetle yaptığı "çıkıntı" 1,594 m olmaktadır
bu çıkıntının karakteri "lav kubbesi" olmasıdır ve bu lav kubbesinin hacminin 2 km3 olduğu tahmin edilmektedir
böylece lassen zirvesi dünyada en büyük lava kubbeli yanardağlar arasında yüksek bir sırada bulunmaktadır
lassen zirvesi yıllarca sönmüş bir yanardağ olarak görüntü vermekteydi
ama 1914'de tekrar aktif volkanık faaliyet göstermeye başladı ve 22 mayıs 1915'da gayet büyük bir patlama, püskürtme ve yamaclarında çamurlu volkan külü ile büyük tüf ve kaya parçaları fırlatmakla gayet aktif bir yanardağ olduğunu gösterdi
bu patlama ile zirve şeklini de değiştirdi
dağın zirvesinde çıkan volkaiık infilak dumanı atmoasferin çok yukseklerine erişti
yanardağdan çıkan volkanik külün doğu yönünde 300 km uzaklığa eriştiği gözümlendi
20. yüzyılda abd'de bulunan akrif ve sönmüş görünürlü yanardağlardan sadece ikisi; lassen zirvesi ve st. helena dağı büyük volkanik patlama ve diger faaliyet göstermişlerdir
lassen zirvesi aktif yanardağı olarak volkanik faaliyet göstermeye başladıktan hemen sonra 9 ağustos 1914'de çıkartılan bir abd kongresi kanunu ile kaliforniya eayaletini shasta ilçesinde bulunan lassen zirvesi ve etrafında 430 km2lik bir alanda lassen volkanık ulusal parkı] kurulmuştur
iklim
lassen zirvesi kaliforniya eyaleti içinde zirveye ve yamamaçlara yağan kar hacmi bakımından en çok kara yağışı gören arazidir
dağın bazında 2515 m rakımlı helen golü meteroloji istasyonnu gözlemlerine göre ortalama yıllık kar yağışı 1.676 cm olmaktadır ve bazı yıllar 2.550 cm yıllık kar yağışı gözümlenmiştir
lassen zirvesi ve etrafı kar, yağmur, dolu
buz taneleri vb halinde aldığı yıllık yağış itibariyle, zirve oregon'da bulunan volanik "three sisters dağı"'nın güneyinde bulunan arazilerde en çok yağış alan mevkiidir
lassen dağı'nın rakımı nisbetin düşük olduğu ve daha güneyde bulunduğu için epeyce kar yağışı almasına rağmen zirvede tek bir buzul bile bulunmamaktadır
fakat zirvede bulunan 14 küçük arazi parçası yıl boyunca devamlı kar örtüsü altında kalmaktadır
lassen zirvesinde yaz aylarında gök gürültülü ve şimşekli yaz fırtınaları çok gözümlenmektedir
jeolojik tarih
lassen zirvesi britanya kolombiyası'nın güneybatısından kaliforniya'nın kuzeyine kadar yay gibi uzanan 18 büyük yanardağ zirvesi zincirindeki yanardaglardan en güneyde olanıdır
bu yanardağ zinciri 35 milyon yıl önce ortaya çıkmaya başladı
buna neden büyük "juan la fuca tektonik levhası" ile onun guneyinde bulunan daha küçük olan "corda tektonik levhası"nın ilerleyen "kuzey amerika levhası" tarafından alta itilmeleri ve juan de fuca levhasını oluşturan okyanus dibi kayalarının bu dibe itilme ile ısınma ve yüksek basınç nedeni ile erimeleridir
bu eriyen kayalar erimiş lava haline geldikleri için genişleyip cascades sıra dağları'nı ortaya çıkartmışlar ve bunların üstünde bulunan yanardağların zaman zaman patlayıp pukurmelerine yola açmışlardır
27,000 yıl kadar önce, günümüzde lassen zirvesi olacak volkan, daha önceki patlamalarla tahrip olmuş tehama yanardağı'ın kuzey-doğu kenarındaki çatlaklardan lav çıkartarak bir tepe şekilli lava kubbesini yeryüzüne çıkartmıştır
bu lav kubbesi dolup büyümeye başlayınca üzerinde bulunan kayayı parçalayıp ortaya çıkmakta olan çok dik yan duvarlı volkan etrafında bir yamuk parçalanmış çarşak örtüsü kurdu
bunun günmümüzde volkanın yakınında bulunan "chaos kayalıkları"'na çok benzediği kabul edilmektedir
fakat lassen zirvesi çok daha hızla büyüyüp günümüzdeki yüksekliğne çok kısa bir zamanda (inanılmayacak birkaç yılda) yetişti
25.000-18.000 yıl önce günümüz buz dönemi olan en son [dönemi'nde buzul erozyonu dolayısıyla lassen zirvesi'nin zirve şekli büyük erazyona maruz kalıp büyük değişmeye uğradı
örneğin "sirk" adı verilen dağın kuzeydoğu yamacında bulunan bir kase şekilli depresyon volkanın kubbe tepesinden genişleyen ve 7 km ye ulaşan bir buzul tarafından erozyona uğratılıp düzleştirildi
lassen zirvesi 27.000 yıl faaliyet göstermeden sönmüş bir volkan görünüşunde iken 30 mayıs 1914'de bir istim patlaması gösterek aktif faaliyete geçti
en çok volkanık faaliyet gösterdiği bir dönem böylece başladı ve bu büyük faaliyet 7 yıl kadar sürdü
1915 mayıs ortasına kadar tüm sayısı 180'e varan istim infilakı ile lessen zirvesi'nde 300 m genişliğinde bir krater açılmış oldu
22 mayıs 1916'de meydana gelen büyük volkanık infilak etrafına volkanık kul, istim, erimiş kar suyu ile karışık kül, tüf ve kaya parçacıkları ve akar sıvı halinde lahar yayıp 20. yüzyılda ancak 1980'de st helana dağı'nın infilakına kadar abd'de görülmeyen büyük volkanik faaliyet gösterdi
sonra bu faaliyet hafifledi ama günümüzde de lessan zirvesi etrafında kaynayan çamur kazanları, duman saçan fümeroller, kaynar sular havuzları ve çamur gayzerleri bulunmaktadır
lassen zirvesinin tepesinde bulunan lav kubbesi diğer lav kubbesi ile kaplı yanardağlardan daha farklıdır
lassen zirvesi lav kubbesinde birkaç krater bulunmaktadır
bu kraterlerin 2 tanesi 1915 patlamasından sonra kükürt ve soğumuş lav kayaları ile kapanmıştır
volkanolojist bilim adamları gelecekde (belki gelecek on yıl içinde belki de gelecek yüzyılda) kuzeybatı amerika'da cascade sıra dağları yanardağlarından volkanik infilak gösterecek olanın büyük bir olasıkla lassen zirvesi veya yakınında bulunan "shasta dağı" olacağını tahmin etmektedirler
</ref>
insan tarihi
avrupa asıllıların kaliforniya'ya daha gelmeden önce lassen zirvesi etrafındaki dağ yamaçlarında binlerce yerli amerikalı maidu yerli amerikalı kavimi olarak 4 kabile halinde organize olarak yaşamaktaydılar
yaşamlarını toplayıcılık, avcılık ve balıkçılıkla karşılamktaydılar
bunlardan yana kabilesinin sözlü efsanesine göre "dünyanın merkezi" olan wağanüpa, yanardağı yemekte ve ortaya çıkan karlar kanyonları ve nmağaraları yaratmakta idi
bu kabilelerden arda kalanlar hala bu yannardağ eteklerinde yaşamaktadırlar ve bu yanardağın zirvesinde doğaüstü yaratıkların yaşadığına inanmaktadırlar
1830'lu yıllarda kaliforniya'ya sacremento vadisi'ne göç etmek isteyen avrupalı arabalı göçmenlere kılavuzluk yapan danimarkalı bir nalbant olan peter lassen kılavuzluk ettiği kafileleri sacramnento'ya götürmek için bu yanardağın kenarından geçen bir göçmen yolunu kullanmaktaydı
fakat volkanık faaliyet olduğu için bu yol tehlikeli görülüp çok kullanılmadı ve daha emniyetli olan william nobles adlı bir kılavuzun bulduğu "nobles göçmen patikası" adı verilen diğer bir yol kullanılmaya başlandı
bununla beraber, yanardağ zirvesi bulunan bu dağa peter lassen'in anısına "lassen zirvesi" adı verildi,
</text></doc>
<docno>101852</docno>
<text>
meteor krateri
meteor krateri (göktaşı krateri), yer yüzeyinde göktaşı çarpması sonucunda oluşmuş çevresi kapalı, yuvarlak çöküntü
gök taşı çarpmasıyla ortaya çıkan kraterlerin derinlikleri az, yüzeyleri geniş, tabanları düz olur
ortalarında, çarpma noktasını belirten küçük bir kabarıklık oluşmuştur
çöküntünün içe bakan kenarları dik, dış kenarları ya yumuşak eğimli ya da eğimsizdir
dünyadaki kraterlerin çoğu yıpranma ve aşınma süreçlerinin etkisiyle ortadan kalkar
ancak kraterin büyüklüğü, göktaşının yoğunluğuna, hızına ve çarptığı malzemenin özelliklerine bağlı olarak değişebilir
uzaktan bakıldığında kalderayı andırır ama iridyum içermesi ile volkanik olaylardan ayrılır
</text></doc>
<docno>218972</docno>
<text>
böcek
böcekler, eklem bacaklılar (arthropoda) şubesinin sınıfı ve tür ve takson bakımından en kalabalık hayvan grubudur
1 milyondan fazla olan tür sayılarıyla dünyadaki en fazla türe sahip canlılardır
dünyanın hemen hemen her yerinde bulunurlar ve bazen çok yoğun popülasyonlarda görülebilirler
her yıl birkaç bin tür buna eklenmektedir
toplam tür sayısının 2.000.000 olduğu kabul edilmektedir
tür, cins, familya gibi taksonomik kategoriler bakımından 6-10 milyon sayıya ulaşırlar ve dünyadaki hayvanların %90 kadarını oluştururlar
türce en zengin böcek familyası cepkenli böcekgiller (staphylinidae) familyasıdır
2010 verilerine göre 56.768 türle canlılar ("bitki ve hayvanlar") arasında en çok tür barındıran familyadır
ikinci en büyük böcek grubu hortumlu böcekgiller (curculionidae) familyasıdır
insanlar tarafından evcilleştirilen bal arısı ve ipek böceği gibi türleri bulunduğu gibi, bazı türleri de dünyanın çeşitli yerlerinde özellikle de meksika'da doğrudan besin olarak da kullanılırlar
adlandırma
böcek adının türkçede insecta üyeleri için yoğun olarak kullanılması türlerinin çokluğu yüzündendir
türkçenin tarihi gelişimi içinde böcek adı, insecta dışındaki eklem bacaklıları da kapsayacak kadar geniştir
bu kullanımı halk dilinde hâlâ görmemiz mümkündür
insecta dışındaki eklem bacaklıları hatta diğer omurgasızları terim dışı olarak "böcek" adıyla anmak o kadar da yanlış sayılmamalı
bu, adlandırmalarda kendini belli eder: kabuklulardan tespih böceği, örümceğimsilerden uyuz böceği, karından bacaklılardan sümüklü böcek gibi
takımın latince bilim adı insecta kelimesi yunanca ἔντομον ["éntomon"] «parçalar halinde doğramak» kelimesinin 1600'lü yıllarda latinceye "insectum" biçimindeki çevrilmesinden gelir
yunanca kelime bugün böcek bilimi ya da böcekbilim de denilen entomoloji adında kalmıştır
genel tanımlama
kural olarak karasal hayvanlar olmakla beraber, derin denizlerin dibi dışında tüm biyotoplara uyum yapmış birçok türe sahiptir
kutuplardan okyanuslara kadar hemen her ekosistemde ayakta kalmayı başarabilmiş canlılardır
canlılar aleminin belki de en kalabalık sınıfıdır
bu sınıfta 32 takım yer almaktadır
dış iskelet bulunur
büyüme esnasında dış iskeletin neden olduğu kısıtlama, deri değişimi ile telafi edilir
vücutlarında sadece çizgili kas bulunur,bu yüzden çok hızlı hareket ederler
solunum trake sistemiyledir
açık dolaşım sistemi görülür
vücutta dolaşan solunum sıvısı "hemolenf" adını alır ve çoğunlukla renksiz, bazen de soluk yeşil-sarı renktedir
vücutları bez bakımından zengindir
çekici veya itici koku, mum, zehir, ipek, yağ, tükürük, antikoagülan madde gibi birçok maddeyi salgılamak üzere özelleşmiş çok sayıda bez taşırlar
duyu organları ve sinir sistemleri iyi gelişmiştir
birçok grupta, özel görevleri olan duyu organlarına rastlanır (yeri geldikçe açıklanacaktır)
avlanmak veya avcılarından korunmak için son derece başarılı uyumlar kazanmışlardır
renklenmeleri büyük çeşitlilik gösterir
bazılarında ışık çıkarma özelliği görülür
kural olarak yumurta ile çoğalırlar ve gelişmelerinde çoğunlukla bir metamorfoz görülür
bazı gruplarda koloni hâlinde sosyal yaşam örnekleri görülür
yaşam ve beslenme şekillerine göre, ağız parçaları, anten ve bacak yapıları farklılık gösterir
morfoloji ve fizyoloji
[[dosya:insect anatomy diagram.svg|thumb|300px|böcek anatomisi ♀
a – baş ("caput")
b – göğüs ("thorax")
c – karın ("abdomen")
vücut örtüsü
vücut örtüsü ("integument"): embriyonik olarak iki tabakaya ayrılır
üstte ektoderm kökenli epidermis ve "kaide zarı"; altta peritondan meydana gelmiş, hücreli ince bağdoku yapısında ve kasların üzerine yığılmış olarak duran "kutis" bulıunur
vücut örtüsü dıştan içe doğru şu katmanlara ayrılır:
baş bölgesi
baş ("caput"): embriyonik olarak kaç segmentten yapıldığı tartışmalıdır
başta bulunan segmentlerin her biri ayrı bir üye taşımadığından, ayrıca segmental gangliyonlardan bazıları da birbiriyle kaynaştığından dolayı, köken olarak segment sayısı kesin olarak söylenemiyor
5 (en fazla 6) segmentten oluştuğu varsayılmaktadır:
1
"preantennar" : embriyonik evrede görülür
2
"antennar" : duyargalar bu segmentteki gangliyona bağlıdır
3
"intercalar" ; 4
"mandibular" ; 5
"maksillar" : baştaki iç organları içine alan sert bir kapsül şeklinde birbiriyle kaynaşmıştır
bağlantı yerlerine stur denir
sturlar arasındaki alanlar alın ("frons"), tepe ("vertex") ve yanaktır ("genae")
6
"labial"
duyargalar ("antennae") : kamçı şeklinde bulunan duyargalar içtençenelilerdeki gibi gerçek segmentli değildir
3 bölümden oluşur
kaide ("scapus"), ara bileziği ("pedicellus") ve kamçı ("flagellum")
böceklere özgü duyu organı olan johnston organı, "pedicellus" bölümünde bulunur
gözler: optik sistemlerine göre 2 çeşit göz tanımlanır:
renk görme: böcekler 300-650 nm lik dalga boylarındaki ışınları algılarlar
örnek olarak, bal arısı ("apis mellifera") bu bant aralığında sarı, mavi-yeşil, mavi ve morötesi ışınları algılamalarına karşın, kelebeklerin aksine, kırmızıyı algılayamazlar
ancak kırmızı çiçeklere, bu çiçekler mor ışınları yansıttığı zaman giderler
güneş ışınlarındaki morötesi ışınları absorbe eden beyaz çiçekleri, morötesi ışının komplementeri olan mavimsi-yeşil; vişneçürüğü çiçekleri ise mavi olarak görürler
bazı böceklerin (örn
"carausius morosus" ve bazı kın kantlılar) renk görme yeteneği yoktur
ağız parçaları : gerçek ağız üyeleri üst dudak ("labrum"), üst çene ("mandibul"), alt çene ("maxilla") ve alt dudak ("labium")tan oluşur
konumuna göre:
işlev bakımından:
boyun ("cervix"): başa derimsi bir zarla yapışmıştır
başla göğüs arasında sınırları belirsiz zarımsı bölgedir
boynun ön kısmı başın son segmentine, arka kısmı ise göğsün ilk segmentine aittir
göğüs bölgesi
göğüs ("thorax"): baş ile karın arasında bulunur
yapıları birbirinden farklı olan üç segmentten oluşur: 1. "
prothorax"; 2
"mesothorax"; 3
"metathorax"
son iki segmente birlikte "pterothorax" denir ve kanatlar buraya bağlanır
yönlerine göre 1
"sternum" (göğsün karın tarafı); 2
"pleurum/pleura" (göğsün yan tarafları); 3
"tergum/tergi" (göğsün sırt kısmı) adlarını alır
bacaklar ("arthropodium"): her göğüs segmentinde bir çift olmak üzere toplam 3 çift bacak bulunur
köken olarak, vücut yan duvarlarının segmentsiz uzantılarından meydana gelmiştir
daha doğrusu halkalı solucanların (annelida) parapodiumlarından türemiş, yere daha iyi dayanabilmek için zamanla karın tarafına doğru kaymışlardır (
resim:acridae hind leg.jpg| sıçrayıcı bacak ("çekirge")
resim:plumpollen0060.jpg| toplayıcı bacak ("işçi arı")
resim:praying mantis india.jpg| yakalayıcı bacak ("peygamberdevesi")
resim:leg of gryllotalpa.jpg|kazıcı bacak ("danaburnu")
</gallery>
kanatlar: hayvanlar âleminde kanatlar ilk önce böceklerde çıkmıştır ve bunlar uçabilen tek omurgasız grubudur
kuşlar ve yarasalardaki gibi ön üyelerin değişmesiyle oluşmamıştır
pterothorax'ta bulunurlar
kas ve segment taşımadıklarından üye olarak kabul edilmezler
boyuna (kaideden uca uzanan) damarların hepsi trake taşır
bu trakeler bacaklara giden trakelerden türemiştir
enine damarlar kanadın sağlamlaşması için oluşmuştur ve hiçbir zaman trake taşımazlar
kelebeklerde kanatlar pullarla kaplanırken, hamam böcekleri ve çekirgelerde ön kanatlar ("tegmina") derimsi olarak kitinleşmiştir
kın kanatlılarda ön (üst) kanatlar ("elitra") kuvvetlice kitinleşip koruma görevi üstlenmişlerdir
sineklerde arka kanatlar, stepsiptera'da ise ön kanatlar denge organına (halter) dönüşerek uçma işlevini yitirmiştir
ikincil olarak sonradan kanat yitimi, özellikle mağara böceklerinde ve bit gibi parazitlerde (kullanma gereği duymadıkları için), yüksek dağlarda yaşayanlarda (rüzgâra kapılıp sürüklenmemek için) ve saklanarak yaşayanlarda (engellere takılıp yırtılmaması için) görülür
uçulmadığı zamanlarda kanatlar kulağakaçan, çekirge, hamam böceği, peygamberdevesi, kın kanatlılar gibi gruplarda katlanmış olarak dururken, pul kanatlılar, kız böcekleri, zar kanatlılar ve çift kanatlılar gibi gruplarda katlanmayıp açıkta dururlar
karın bölgesi
karın ("abdomen"): sindirim borusunun büyük bir kısmını, kalbi ve eşey bezlerini içine alır
ön kısmıyla göğüse bağlanır ve arkaya doğru genellikle gittikçe azalır
11 segment ve sölom kesesi ve gangliyonu olmadığı için segment olarak kabul edilmeyen bir telsondan oluşmuştur
karın segmentlerinde göğüste görülen gerçek üyeler ve kanatlar yoktur
segmentleri üç ana grupta değerlendirilir:
solunum sistemi
böceklerde temel solunum biçimi trake sistemidir
altı bacaklılar (hexapoda) ile çok bacaklılar (myriapoda) alt şubeleri trakeliler (tracheata) adı altında bir üst grupta toplanırlar
çünkü her iki grupta da integümentin içeriye çökmesiyle trake sistemi oluşmuştur
böceklerde trake sistemi her organa ulaşacak şekilde dallara ayrılmıştır
dolaşım sisteminin solunuma katkısı pek azdır
özellikle iyi uçan böceklerin trake sisteminde ilave gelişmeler (trake kollarında çoğalma ve dallanma) görülür
en çok görülen şekli ana trake kollarının genişlemesiyle meydana gelen "trake keseleri" ya da "hava keseleri" denen oluşumdur
bu kesecikler, mayıs böceğinde ("melolontha") olduğu gibi, fazla sayıda fakat küçük olabilir
diğer taraftan bal arısında ("apis mellifera") olduğu gibi birçok küçük hava kesesinin kaynaşmasıyla az sayıda fakat büyük yapıda hava keseleri ortaya çıkar
hava keselerinin hepsi havanın depo edilmesi için kullanılır
keselerden çıkan ince dallar ve borular dokulara kadar uzanır
ayrıca bu keseler miksosölü sıkıştırmak suretiyle dolaşımı hızlandırır ve dokulara besin ulaşımının daha etkin olmasını sağlar
trake duvarlarından kan sıvısına sızan oksijen kısmen erimiş durumda bu sıvıda taşınabilir
sindirim sistemi
sindirim organları
[[dosya:malpighian_tube.svg|thumb|250px|right|stilize edilmiş malpighi tüpü (çekirge tipi)
orta bağırsak ("midgut")
son bağırsak ("hindgut")
göden ("rectum")
sağ malpighi tüpü ("malpighian tubule")]]
ön bağırsak: başta bulunan ağız açıklığı ile başlar
ektodermal stomodeumdan meydana gelmiştir
epiteli ektoderm epiteli gibi kutikula ("intima") içerir
orta bağırsak ("mesenteron"): endodermden meydana geldiği için ön bağırsakta olduğu gibi kitinle astarlanmamıştır
genellikle önde göğüs içine kadar uzanmaz
son bağırsak: ön bağırsak gibi ektodermal kökenli olduğundan kitinle astarlanmıştır
kuvvetli yapıda iç tarafta boyuna kaslar, dış tarafta da halka kaslar bulunur
sindirim ve beslenme
böcekler öncelikli olarak bitki yiyicisidirler
bununla birlikte canlı hayvanlarla beslenenlerden tek tür besine özelleşmiş (örn
balmumu güvesi) beslenenlere kadar her çeşit beslenme tarzına rastlanır
kural olarak etle beslenenlerde bağırsak en kısa, bitkiyle beslenenlerde uzun ve dışkı yiyicilerde ise en uzundur
besinleri genel olarak üç ana grupta toplanır: protein, karbonhidrat ve yağ
bu besinleri parçalamak için enzimler (amilaz, maltaz, invertaz, laktaz, proteaz, karbohidraz, peptidaz, lipaz, selülaz) salgılanır
bazı yırtıcı (adephaga, planipennia) ve leşçil ("panorpa") böceklerde dış sindirim görülür
sindirim, çoğunlukla orta bağırsakta olur, fakat termitlerde arka bağırsaktadır
ön bağırsakta emilme (daha çok hamam böceklerinde yağ emilir) pek azdır
orta bağırsak emilmenin esas merkezidir
boşaltım sistemi
böceklerde boşaltım sistemi malpighi tüpleri denen özel yapılardan oluşur
dışkının şekli bazı türlerde (odun güvelerinde ve odun yiyen diğer bazı böceklerde) karakteristik olup tanıma anahtarlarında kullanılırlar
sinir ve endokrin sistemleri
sinir sistemi
böceklerin sinir sistemi, boyuna ve enine bağlantılarla birbiriyle ilişkide olan, çok defa çift gangliyonlardan oluşmuş bir "merkezi sinir sitemi" ile, bu merkezlerden çıkarak tepkime organlarına uzanan "periferik sinirler"den ve çeşitli şekillerdeki "duyu organları"ndan meydana gelmiştir
sinir sisteminin yapı taşları olan sinir hücresi ("nöron") farklı bölümlerden oluşur
hücre gövdesi ("perikaryon"), omurgalı hayvanların nöronlarından farklı olarak, birçok "glia" hücresinden meydana gelmiş birkaç tabakalı bir kılıfla örtülmüştür
omurgalı hayvanlar için çok karakteristik olan nissl tanecikleri (ing
"nissl body") böceklerde pek az ya da tipik olmayan durumlarda belirgindir ve bunların perikaryon içerisindeki dağılımı da aşağı yukarı tekdüzedir
endoplazmik retikulum, golgi aygıtı, yaşlılık pigmentleri ve serbest ribozomlar, yalnız perikaryonda bulunmasına karşın, granüller ve mitokondriler düzenli olarak hücre uzantılarının içerisine de göç ederler
sinir uzantıları, akson ve dendritlerden oluşur
akson ve dendritler her iki yönde de iletim yeteneğine sahiptir
bu iki yönlü iletimi engeleyip tek yönlü iletilmesini sağlayan yapıya sinaps denir
merkezi sinir sisteminin sinir düğümleri gangliyonlardır
sinir sisteminin dağılımı ("tipografisi") gangliyonlar tarafından olur
gangliyonlar üç ana gruba ayrılır: 1
yutak (ya da özofagus) üstü gangliyon ("cerebral ganglion"), üç bölümden oluşur: "protocerebrum, deutocerebrum, tritocerebrum"
2
yutak (ya da özofagus) üstü gangliyon, mandibular, maksillar ve labiyal gangliyon biçiminde üçe ayrılır
3
vücut gangliyon zinciri, göğüs gangliyonları ve abdominal gangliyonlar diye ikiye ayrılır
sinir sistemi çoğu kez endokrin sistemiyle birlik oluşturur
endokrin sistemi
çok hücrelilerin hepsinde hormon sistemi filogenetik olarak sinir sisteminden gelişmiştir
bu yüzden bütün hormonal olayların denetim mekanizması yüksek organizasyonlu hayvanlarda sinir merkezlerindedir
böceklerde bu denetim mekanizması nörosekretorik hücrelerdir
nörosekretorik hücreler: böceklerde hormon sisteminin en üst düzenleyici merkezidirler
ektoderm hücrelerinin yeteneğini saklayan nöronlar salgı meydana getirirler
salgı, granüller ya da sıvı halinde oluşur, hücre gövdesinde ve aksonlarda biriktirilir ve sinir uyarımıyla en azında aksonlar aracılığıya iletilir ve salgılanır
daha sonra tekrar meydana getirilir
bu böyle döngü olarak devam eder
sinir salgıları her zaman hemolenfe verildiği için hormon olarak kabul edilir ve nörohormon adını alırlar
hormon ya da salgı, hücre gövdesinden, tepki yapacağı organa, bir aksonla gönderilir ve orada hemolenfe verilir
nörohemal organlar: uzun zamandan beri "corpora cardiaca" 'nın böceklerin tek nörohemal organı olduğu kabul ediliyordu
bu organ, birçok böcekte aortun açık ön kısmında bulunur; ya birbirinden ayrı çift hâlindedir ya mediyan kısımda kaynaşarak tek bir vücut olmuştur ya da hiposerebral gangliyon ile kaynaşmıştır
diğer bir nörohemal organ rhodnius prolixus adlı böceğin abdomen sinirinde tespit edilmiştir
son zamanlarda yapılan birçok araştırmada yeni nörohemal organlar bulunmuştur
böceklerde nörohormonlarla işlevleri düzenlenmeyen birçok hormon bezi (endokrin bezi) bulunur: protoraks bezleri, ventral ( ya da sevikal) bezler, perikardiyal bez
böcek hormonları içinde en dikkate değer olarak, larva evresini geçirmesinde etkili olan gençlik hormonu ("juvenil hormon") ile deri değiştirmesini sağlayan deri değiştirme hormonu ("metamorfoz hormonu, ekdizon hormonu") sayılabilir
yaşam döngüsü
üreme
eş bulma ve kur: dişi, erkek tarafından aktif olarak aranır
bu aramada en etkin faktör feromonlardır
sesle bulma, çekirge ve ağustos böceklerinde yaygındır
kur, birçok böcekte duyargalarla dokunmayla yapılır
pul kanatlılarda ve günlük sineklerde özel kur dansı vardır
çiftleşme: kural olarak, penisin dişi organına sokulmasıyla meydana gelir
hemiptera'da olduğu gibi sperma ya doğrudan doğruya reseptakuluım içerisine boşaltılır ya da birçoğunda olduğu gibi vajina veya "bursa kopulatriks" içerisine boşaltılır ve spermalar daha sonra kendileri reseptakulum içerisine girerler
birçoğunda spermalar spermatofor içerisinde iletilir
spermatofor, erkeğin yardımcı bezleri tarafından salgılanan sert bir kabukla örtülü, içerisinde spermaların bulunduğu bir kese ya da pakettir
bu paket ya penis tarafından "bursa kopulatriks" içerisine itilir (kelebeklerde ve bazı kın kanatlılarda) ya da dişinin eşey açıklığına yapıştırılır (çekirgelerin birçoğunda)
kız böceklerinde erkeklerin ikinci abdomen segmentinde yardımcı kavuşma organları oluşmuştur
çiftleşmede her iki eşeyde de görülen yardımcı çiftleşme organları birbirine sıkıca uyacak şekildedir
bu organlarda meydana gelecek bir değişiklik, çiftleşmeyi başarısız kılar
bu sebeple böceklerde tür tanımlanmasında en çok bakılan ve taksonomik özellik açısından en çok güvenilen organlar bu yardımcı çiftleşme organlarıdır
çiftleşmenin yeri, zamanı ve süresi değişkenlik gösterir
yumurtlama: böceklerin bir kısmının yavrularını canlı olarak doğurdukları ("vivipar"), bir kısmının larva ("larvipar") ya da pup ("pupipar") halinde çıkardıkları bir yana bırakılırsa, çoğu tek tek ya da paket halinde ("kokon") yumurta döker
gelişim
yumurtadan çıkış: koryonun parçalanmasında en sık görüleni yarılma çizgisi boyunca kabuktaki incelmedir
patlama çizgisinin oluşmadığı durumlarda larva, yumurta dişi ("oviruptor") denen kuvvetlice sklerotize olmuş çıkıntılar yardımıyla dışarı çıkar
yumurtadan ya ergine benzeyen (hemimetabol) nimf ya da hiç benzemeyen (holometabol) larva bir yavru çıkar
çoğunlukla her ikisine de yani nimf'e de larva denir
yumurtadan çıkan larva postembriyonik olarak gelişmeye devam eder
büyüme, deri değiştirme ile olur
son deri değiştirildikten sonra tamamen gelişmiş ergin (imago) meydana gelir
gelişme evrelerine göre "larva, pronimf, nimf, prepup, pup" diye çeşitlere ayrılırlar
deri değiştirme erginlikte de sürebilir (apterygota ve ephemeroptera)
yarı başkalaşım ("hemimetabol başkalaşım"): larva evresi ergine benzer
gerçek pup evresi yoktur
tam başkalaşım ("holometabol başkalaşım"): larva evresi ergine hiç benzemez
gerçek pup evresi vardır
larva tipleri:
"pup (krizalit, koza):" larva evresi ile ergin evre arasında hareketsiz ve besin alınmayan evredir
başkalaşım sonrası gelişme:
olgunlaşma:
ergin evresi kısa olan ve bu evrede çoğunlukla beslenmeyen ephemeroptera, plecoptera, bazı homoptera ile lepidoptera türlerinde eşey bezleri, puptayken işleve hazır hâle gelmektedir ve kısa olan ömürlerini cinsel olgunlukla geçirmezler
bir başka deyişle erginliğe ilk adımlarını attıklarında, cinsel açından olgunlaşmışlardır
diğer böceklerde ise erginlik sonrası eşey bezlerinin bir olgunluk süreci vardır
yaşlılık devresi:
erginlerde yaşam süresince sadece dış organlar (pul, kıl vs.) değil, aynı zamanda iç organlar da aşınır
metabolizmanın etkinliğini kaybetmesinden dolayı atık maddelerin son türevlerinden olan pigmentlerin gittikçe çoğaldığı görülür
birçok organ buna bağlı olarak işlevlerini büyük ölçüde yitirir
yaşlanan böceklerde uçuş isteği azalır ve uyarılabilme yeteneği büyük ölçüde düşer
gangliyon hücrelerinde, sitoplazma dejenerasyonu, kromatin yığılmaları ve hücre bağlantılarında gevşemeler olur
atık maddeler atılmayıp vücutta birikir
ölüm, beynin ölmesiyle değil, hücre metabolizmasının durmasıyla ortaya çıkar
renklenme
böceklere esas rengi veren deridir
oluşumuna göre 2 gruba ayrılır:
renklenme ve desen oluşumu: vücut üzerinde, çoğunluk türlere özgü, çeşitli desenler bulunur
bunların şekli genellikle kalıtsal olmasına karşın, büyüklükleri ve koyulukları, çevre koşulları ve iç koşullarla denetlenebilir
kalıtsal renkler hemen her zaman simetrik olarak ortaya çıkar
modifikasyon renklerde bu simetri bazen görülmeyebilir
beslenmenin, sıcaklığın, eşey hormonlarının, parazitlerin renk oluşumu üzerindeki etkisi çok fazladır
uçma
uçabilen tek omurgasız hayvan grubu böceklerdir
göğsün ("thorax") ikinci ("mesothorax") ve üçüncü ("metathorax") segmentlerinde yer alan "pterothorax" kaslarının büyük bir kısmı uçma işlevini yüklenmiştir
epipleural kasın antigonistik etkisiyle keza subalar kasın katkısıyla büyük kanatlar katlanma yerlerinden açılarak uçmaya hazırlık yapılır
uçma, göğüs kaslarının doğrudan doğruya ya da dolaylı etkisiyle gerçekleştirilir
kız böceklerinde (odonata) iki tip kasın birleşik hareketini görmek olasıdır
kural olarak ilkel böceklerde ya yatay (odonata) ya da temel olarak dikey (ephemeroptera) uçuş sözkonusudur
kanatlar kural olarak yukarıdan aşağıya doğru çırpılır
kanatların aşağıya doğru çırpılmasında arka kanadın arka kenarı zayıf damarlı olduğu için yukarıya doğru, yukarıya doğru çırpıldığında ise aşağı doğru bükülür.birinci durumda havaya dayanma yüzeyi büyürken, ikinci durumda dayanma yüzeyi küçülür ve dolayısıyla hayvan, toplam değer bakımından yukarıya doğru iten bir güç kazanır
böceklerin birçoğunda yatay ve dikey uçma yetenekleri birleştirilerek her yöne uçma niteliği kazanılmıştır
bu yetenek, kanatları kulaç atar gibi döndürmek için gelişen kaslar aracılığıyla olur
ayrıca manevra yeteneğini artırmak ve uçuş etkinliğini yükseltmek için kanadın kaidesine yakın anal sahada ve jugumda (bazen vannusda) büyük ölçüde küçülmeler görülür
ilkel kanatlı böceklerde her kanat çifti kendi başına bağımsız olarak çırpılır; fakat senkronize edilir ("yani her iki kanat çifti de aynı zamanda çırpılır")
yalnız kız böceklerinde kanat çiftlerinin çırpılması alternatiftir ("yani biri diğerinden sonra çırpılır")
bu şekilde kanat çırpan kız böceklerinin uçuş hızı çok yüksektir
bir ön kanadını bir arka kanadını çırpan kız böceklerinde vücudun takla atmasını önleyebilmek için özellikle karında uzama görülür
diptera (sinekler) takımı, böcekler içinde en iyi ve en hızlı uçan böceklerdir
insan besini olarak tüketimi
böcekler büyük bir protein kaynağı olup yağ ve diğer besin öğelerince zengindir
insan gıdası olarak 500 kadar böcek türünün yenildiği bilinmektedir
bunların %40'ı meksikalılar tarafından tüketilmektedir
henüz dünyada yaygınlaşmayıp ulusal mutfak tadları olarak kalan, böcek yeme alışkanlığı görülebilen yerlerden bazıları:
</text></doc>