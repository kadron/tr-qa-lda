<docno>214183</docno>
<text>
kömür
kömür, katmanlı tortul çökellerin arasında bulunan katı, koyu renkli ve karbon bakımından zengin kayaçtır
kömür (taşkömürü) torkugillerden oluşur
dünyanın çoğu bölgesinde bulunan kömüre, yerin yüzeye yakın bölümlerinde ya da çeşitli derinliklerde rastlanır
kömür çok miktarda organik kökenli maddenin kısmi ayrışması ve kimyasal dönüşüme uğraması sonucunda oluşan birçok madde içerir
bu oluşum sürecine kömürleşme denir
tarihçe
ilk olarak milattan önceki yıllarda çinliler tarafından kullanıldığı bilinmektedir
kömür işletmeciliğine ait dokümanlar 12. yüzyıla aittir
kömürün yoğun olarak kullanımı ise 18. yüzyılın ikinci yarısına rastlar
özellikle gelişen sanayi ve endüstri, kömür kullanımını arttırmış, kömürü önemli bir mineral haline getirmiştir
kömür demir-çelik sanayisinin hammaddesi olarak kullanılmış ve buharlı motorlarda, buharın oluşumu için yakıt olarak kullanılmıştır
bugün çıkarılan kömürün büyük bölümü ise elektrik üretimi ve çeşitli alanlarda kullanılmaktadır
kömürün oluşumu
bataklıklarda uygun nem ve sıcaklığın oluşması, ortamın asit miktarının artması, gerekli organik maddelerin ortamda bulunmasıyla bozunmuş, çürüyen bitkilerin su altına inmesi ve bataklığın zamanla üstünün örtülmesi gibi olaylar sonucu oluşur
jeolojik devirde iki büyük kömür oluşum çağı vardır
bunlardan daha eski olanı karbonifer (345-280 milyon yıl önce) ve permiyen (280-225) dönemlerini kapsar
kuzey amerika'nın doğusu ile avrupadaki taşkömürü yataklarının çoğu karbonifer döneminde; sibirya, asya’nın doğusu ve avustralya'daki kömür yatakları permiyen döneminde oluşmuştur
ikinci büyük kömürleşme çağı ise kretase (tebeşir) döneminde başladı ve tersiyer dönemi sırasında sona erdi
dünyadaki linyitlerin ve yağsız kömürlerin çoğu bu dönemde oluşmuştur
kömürlerin türediği bitkilerden geriye çok az iz kalmıştır
kömür katmanlarının altında ve üstünde yer alan kayaçlarda eğreltiotları, kibritotları, atkuyrukları ve birçok bitki fosiline rastlanabilir
kömürler yoğunluk, gözeneklilik, sertlik ve parlaklık bakımından farklılık gösterebilir
genellikle kömür türleri bazı inorganik maddeler, genelliklede killer, sülfürler ve klorürler içerir
bunlar da az miktarda civa, titan ve manganez gibi bazı elementler de içerir
kömür: bitkiler öldükten sonra, bakteriler etkisiyle değişime uğrar
eğer su altında kalarak değişime uğrarsa, c (karbon) miktarı artarak kömürleşme başlar
c miktarı %60 ise turba, c miktarı %70 ise linyit, c miktarı %80–90 ise taş kömürü, c miktarı %94 ise antrasit adını alır
sınıflandırma
kömürler çeşitli şekillerde sınıflandırılabilir
üç tip kömür vardır: antrasit, taş kömürü ve linyit
antrasit en değerli kömür türüdür
%95'i karbondan oluşur
en sert kömür türü olup yandığında diğerlerinden daha fazla ısı verir
taş kömürünün %70’i, linyitin %50'sinden daha az bir kısmı
kömürler organik olgunluklarına göre linyit, alt bitümlü kömür, bitümlü kömür ve antrasit tiplerine ayrılırlar
linyit ve kısmen alt bitümlü kömürler genellikle yumuşak, kolayca ufalanabilen ve mat görünüştedirler
bu tip kömürlerin ana özelliği göreceli olarak çok yüksek nem içerirler ve karbon içerikleri düşüktür
antrasit ve bitümlü kömürler ise genellikle daha sert, dayanıklı, siyah renkli ve camsı parlak görünüştedirler
göreceli olarak nem içerikleri daha düşük olup, karbon oranları daha yüksektir
jeolojik olarak kömürlerin yaşları 400 milyon yıl ile 15 milyon yıl arasında değişir
genellikle yaşlı kömürler daha kalitelidir
kömürler mikroskobik homojen bileşenlerine göre çeşitli kayaç tiplerine de ayrılır
bu sınıflandırma kömürün türediği malzemeyi ve kömürleşme süreçlerini ele aldığından, aslında genetik bir sınıflandırmadır
bu sistemde kömür dört temel tipe ayrılır: vitren, klaren, düren ve füzen
bir başka sınıflandırma sistemi de kömürün ticari değerine yer verir madde içeriğine ve içerdiği katışıklar dikkate alınır
kömür; çok eskilerden beri enerji üretiminde, sentetik boyaların çözücülerin, ilaçların hazırlanmasında ara madde olarak ve çeşitli hoş kokulu maddelerin elde edilmesinde kullanılmaktaydı
ayrıca kömürün yakılmasıyla elde edilen gazlardan yakıt olarak yararlanılır
kömürün gazlaştırılması
kömürün gazlaştırılması işlemi 18. yüzyılda ortaya çıkmış bir düşüncedir
kömürü gazlaştırıp özellikle doğal gaz ve petrolün yerini alması düşüncesi vardı ve bu çalışmalar 20. yüzyılın ikinci yarısında hız verilip özellikle 1972-75 yılları arasında yaşanan petrol krizinde hız verilmiş yeni projeler üretilmeye başlanmıştır
değişik enerji kaynakları bulma çabaları çerçevesinde kömürün ham petrole benzeyen bir sıvı yakıta dönüştürülmesi çabalarına başlanmıştır
bu amaçla uygulanmaya çalışılan bir yöntemde proliz ve hidrojenlemedir
bu yöntem yüksek basınç altında bir katalizör yardımıyla hidrojen ile kömürün tepkimeye sokulmasıyla gerçekleşir
ii
dünya savaşı sırasında almanya'da kömürün hidrojenlenmesi yaygın olarak kullanılan bir teknikti, ama bu üretim yöntemi petrolden benzin elde etmekten çok daha pahalıya mal olduğundan giderek ticari önemini yitirdi
odun kömürü
öte yandan ağacın havasız ortamda yavaş yavaş kısmen yakılmasıyla elde edilen ve siyah barut üretiminde ve metallerin sert yüzeylerinin kaplanmasında kullanılan "odun kömürü" veya "mangal kömürü" denir
hammaddesi daha çok meşe odunundan sağlanır
kok kömürü
taş kömürünün havasız ortamda, bütün uçucu bileşenlerinin giderildiği yüksek sıcaklıklara kadar ısıtılmasıyla elde edilen özellikle bazı önemli ya da önemsiz işlemlerinde kullanılan malzemeye ise kok kömürü denir
kok; gerçek anlamda bir kömür değildir
tabiatta serbest halde bulunmaz, fabrikalarda taş kömürünün içindeki gazların çıkartılmasından sonra elde edilen kömürdür
havagazı
havagazı ilk kez 18. yüzyılın sonlarında ayrımsal damıtma yoluyla ingiltere'de üretildi
hava gazı elektriğin dünyada yaygınlaşmasından önce sokakların aydınlatımasında, merkezî ısıtmada ve konutların ısıtılmasında yaygın olarak kullanıldı
yerini zamanla doğal gaz almış olmasına rağmen doğal gazın giderek pahalıaşması üzerine kömürden gaz elde etmek için değişik yöntemler aranmaya başlandı
üzerinde çalışılan yöntemlerden biri de 1870'te geliştirilmiş olan kömürün toz halinde üretildikten sonra yüksek sıcaklıklarda hava ve buharla karıştırılmasıdır
dünyada kömür
bilinen kömür yatakları incelendiğinde, güney ve kuzey yarımküreler arasında önemli bir farklılık olduğu görülmektedir
güney yarım küre kömür bakımından oldukça yoksundur
bunun nedeni devosiyen dönem ve daha önceki dönemlerin alçak ovalarında kömür yataklarını oluşturacak ölçüde kalın bitki depolarının birikmesine elverişli bitkisel yaşamın olmayışıdır
dünya sıralamasında, en büyük kömür üreticisi ilk beş ülke; çin, abd, hindistan, avustralya ve güney afrika'dır
türkiye'de kömür
türkiye'de kömürün tarihçesi
türkiye'de ilk taş kömürü madenciliği uzun mehmet’in 1829 yılında ereğli’de kömürü bulmasıyla başlamıştır
ilk fiilî üretim ise 1848 yılında "hazine-i hassa" tarafından havzanın galata sarraflarına kiralanmasıyla gerçekleşmiş ve bu idare altında çok ilkel bir çalışma ile 40–50 bin ton civarında kömür üretilmiştir
kırım harbi’nin başlaması ile idare ingilizlere geçmiş, 1864 yılında ise devrin kaptan-ı deryası’na devredilmiş ve bir maden nazırlığı kurulmuştur
bu devrede havzada büyük gelişmeler olmuş, tren ve dekovil hatları döşenmiş havzanın sınırları tespit edilmiş, kok, briket, ateş tuğlası ve çimento fabrikaları gibi tüketici tesisler kurulmuş ve üretim muntazam artışlarla 1907 yılında 735.000 tona erişmiştir
1
dünya savaşı sırasında faaliyet tekrar gerilemiş savaşın sonunda ise havza fransızlar tarafından işgal edilmiştir
bu idare altında istihsal 1920 yılında 570.000 tona erişmiştir
türkiyede antrasit içeren kömür yatağına rastlanmamıştır
en çok rastlanan kömür çeşidi ise linyittir
türkiye linyit bakımından oldukça zengin bir ülkedir ve toplam 8,4 milyar ton linyit rezervine sahiptir
fakat bu rezervin %68’inin ısıl değeri az olduğundan, üretilen linyitler genellikle termik santrallerde kullanılır
çeşitli derinliklerdeki taşkömürü yatakları ile ereğli, zonguldak havzası türkiye'nin en önemli taş kömürü havzasıdır
taşkömürü rezervi ise toplam 1,35 milyar tondur
ayrıca her ne kadar kalori değeri düşük olsa da, elektrik enerjisi alanında türkiye'nin en büyük linyit rezervi afşin-elbistan bölgesinde bulunmaktadır
</text></doc>
<docno>211789</docno>
<text>
karbondioksitin jeolojik depolanması
iklim değişikliğine etkisi olan sera gazlarından co2’nin atmosferdeki derişimi, antropojenik etki ile her geçen gün artmaktadır
bu etki ilk buhar makinasının kullanımı ile 200 ü aşkın yıldır devam etmektedir
1958 yılından günümüze kadar, dünyadaki en uzun süreli atmosferik co2 ölçümlerinin gerçekleştirildiği amerika birleşik devletleri, hawai’de bulunan mauna loa gözlem istasyonu’nun verisine göre 1958 yılında mevsimsel olarak düzeltilmiş şekilde hacimce yaklaşık 315 ppm olan co2 derişimi, yıllar geçtikçe sürekli bir artış göstererek 2012 yılı kasım ayında mevsimsel olarak düzeltilmiş şekilde hacimce yaklaşık 395 ppm değerine ulaşmıştıripcc (intergovernmental panel on climate change) tarafından yürütülen ve farklı ekonomik büyüme, nüfus artışı ve teknolojik ilerleme senaryoları ve 2 farklı karbon döngü modeli kullanılarak yapılan co2 emisyon tahmin çalışmaları, co2 emisyonunun gelecek yıllarda da artmaya devam edeceğini göstermektedir[4bu duruma bağlı olarak, küresel sıcaklık değerlerinde ve deniz suyu seviyelerinde de artış olacağı öngörülmektedir[5
co2 emisyonunun temel kaynakları arasında fosil yakıt kullanılan termik santraller, demir-çelik, şeker ve çimento fabrikaları ve rafineriler gibi endüstriyel tesisler yer almaktadır
atmosferdeki co2 miktarını azaltmak için; enerji tasarrufu ve enerji verimliliğinin sağlanması, yenilenebilir enerji kaynaklarının kullanımının teşvik edilmesi, alternatif enerji teknolojilerinin ve enerji üretiminde sıfır co2 emisyonu için metodların geliştirilmesi ve co2’nin yeraltında jeolojik depolanması gibi seçenekler bir arada uygulanmalıdır
iea enerji teknolojileri perpektifleri- etp 2010 mavi harita (blue map) senaryosu’nun 2050 yılında küresel enerji temelli co2 emisyonlarını 2005 yılı değerlerine göre yarıya düşürme planı çerçevesinde, karbon yakalama ve depolama seçeneğinin % 19 oranında etkili olabileceğini öngörülmektedir
dünyadaki doğal co2 rezervuarlarının varlığı, yeraltında co2’nin güvenli bir şekilde uzun süre depolanabileceğinin kanıtıdır
türkiye’ de co2 için jeolojik depolama sahaları var mıdır ?
petrol üretimini arttırıcı bir metod olarak, türkiye’deki en büyük doğal co2 sahası olan dodan sahası’ndan 1985 yılından beri co2 boru hattı ile taşınmakta ve batı raman sahası’na co2 enjeksiyonu sürdürülmektedirtürkiye’de co2 depolanması için uygun jeolojik ortamların belirlenmesi ve 500 mw üzerinde kurulu gücü olan termik santral, çimento, demir çelik ve şeker fabrikalarından ve rafinerilerden açığa çıkan co2 emisyonlarının hesaplanması, seçilecek jeolojik yapılardaki depolama kapasitesinin belirlenmesi ve seçilen bir sahada co2’nin yeraltına depolanmasının detaylarının jeolojik ve sayısal model ile incelenerek ekonomik analizinin yapılması amacıyla bir proje yürtülmüştür[8
bu çalışmada, doğal co2 sahası olan dodan sahası ile petrol üretim sahaları öncelikle düşünülmesi gereken yerler olarak görülmüştür
derin akiferler mevcut olmakla beraber verilerin azlığı bu yapılarda detay inceleme yapmadan co2 depolamanın yapılamıyacağı sonucuna varılmıştır
emisyonlardan kaynaklanan co2’nin yeraltında jeolojik depolanması için emisyon kaynaklarından co2’nin yakalanması ve diğer emisyon gazlarından ayrıştırılması gerekmektedir
ayrıştırılan co2 yeraltında depolanacağı yerlere tankerlerle veya boru hattı ile taşınmaktadır
co2’nin jeolojik depolanması
co2’nin jeolojik depolanması karbon yakalama ve depolama teknolojisinin temel aşamalarından biridir
büyük ölçekli co2 depolama için en uygun olarak değerlendirilen iki temel seçenek;
kömür ve bazalt yatakları gibi halen araştırılmakta olan diğer seçenekler gelecekte daha fazla depolama olanağı sağlayabilecektir
co2, enjeksiyon kuyuları aracılığı ile gözenekleri ve/veya çatlakları bulunan derin formasyonlara basılır
co2, önceden gözeneklerde bulunan akışkanın (doğal gaz, su veya petrol) yerini almış veya bu akışkanı sıkıştırmış olur
yüksek gözeneklilik ve geçirgenliğe sahip kayaçlar uygun depolama formasyonlarıdır
bu formasyonlar, genellikle sedimanter havzalarda bulunmakta ve sedimanların jeolojik zamanlarda istiflenmesinden meydana gelmektedir
aynı havza içinde yer alan ince taneli geçirimsiz sedimanlar geçirimli ve depolamaya uygun formasyonlar arasında bariyerler oluşturmaktadır
mevcut petrol, doğal gaz ve hatta saf co2 rezervuarları, akışkanları milyonlarca yıl boyunca kaçak olmadan tutma potansiyellerini kanıtlamaktadır
yeraltı katmanları, rezervuarlar ve örtü kayaçlar heterojen, düzensiz dağılım gösteren kırıkları olan karmaşık yapılardır
bu nedenle, uzun vadeli co2 depolama amacıyla önerilen yeraltı yapısının uygunluğunu belirlemek için saha hakkında kapsamlı bilgi ve yer bilimi deneyimi gerekmektedir
olası co2 depolama rezervuarları, pek çok kriteri sağlamak zorundadır
başlıca kriterler;
depolama potansiyelinin örnekleri
yukarıda belirtilen kriterleri sağlayan bir alana örnek, ingiltere’den polonya’ya kadar uzanan güney permiyen havzası’dır
kumlar, jeolojik zamanlarda değişik dönemlerde çökelmişlerdir
sedimanlar , bazı gözenek boşluklarını tuzlu su veya doğal gaz ile dolu olarak bırakan kayaç oluşum aşamalarından etkilenmektedir
ara katmanlarda olan kil, jeolojik etmenlerle sıkışmakta, geçirimsiz tabakalara dönüşmekte ve akışkanın yükselmesini engellemektedir
kumtaşlarının çoğu co2’nin yoğun fazda depolanması için yeterli basınca sahip 1 ila 4 km arasındaki derinliklerde yer almaktadır
bu derinlik aralığında, formasyon sularındaki tuz içeriği yaklaşık 100 g/l’den 400 g/l’ye kadar artmaktadır (başka bir ifadeyle; deniz suyundan çok daha tuzludur)
tuz hareketleri ile formasyonların yukarı doğru kubbe şeklinde yükselmesi ile bu havzada yüzlerce yapı meydana gelmiş ve bunlar doğal gaz için kapan oluşturmuştur
bu kapanlar, uygun co2 depolama sahalarının aranması ve pilot projeler için hedeftir
depolama kapasitesi
co2 depolama kapasitesi tahminleri büyük ölçüde yaklaşık olup potansiyel olarak uygun formasyonların dağılımına bağlıdır
depolama kapasitesi; sahaya özgü heterojenite ve gerçek jeolojik yapıların karmaşıklığı da göz önüne alınarak, kaba tahminler için ulusal ölçekten, artan hassasiyete sahip hesaplamalar için ise, havza ve rezervuar ölçeklerine kadar uzanan farklı ölçeklerle değerlendirilebilir
depolama kapasitesinin çeşitli seviyeleri genellikle şu şekilde ayırdedilir:
sonuç olarak, co2 depolama için avrupa’daki kapasitenin yüksek, aynı zamanda derin tuzlu akiferler için belirsizliklerin de çok olduğunu söyleyebiliriz
akiferler büyük tesisler için onlarca yılın üzerindeki sürelerde depolama kapasitesi sunabileceklerdir
şimdiye kadar yapılan ve güncellenecek olan avrupa’daki depolama kapasitelerinin haritalandırılması çalışması , üye devletlerde yapılan bağımsız araştırmalar ile avrupa için geniş çapta sürdürülen ab co2stop projesi araştırmalarına bağlıdır
kaynaklar
1
^ trends in atmospheric carbon dioxide - mauna loa
national oceanic & atmospheric administration
2
^ globally averaged marine surface monthly mean data
national oceanic & atmospheric administration
3. http://en.wikipedia.org/wiki/keeling_curve
4
carbon dioxide: projected emissions and concentrations
ipcc- intergovernmental panel on climate change
5
ipcc ar4 syr (2007), core writing team; pachauri, r.k; and reisinger, a., ed., climate change 2007: synthesis report, contribution of working groups i, ii and iii to the fourth assessment report of the intergovernmental panel on climate change, ipcc, isbn 92-9169-122-4
6. international energy agency (iea) (2010) (pdf)
energy technologies perspectives (executive summary)
retrieved dec 12, 2012
http://www.iea.org/techno/etp/etp10/english.pdf
7
sahin, secaeddin et al
(2012)
“a quarter century of progress in the application of co2 immiscible eor project in bati raman heavy oil field in turkey”
spe 157865-ms
8
okandan, ender et al
(2009)
“assessment of co2 emissions from industrial sites, potential for underground storage in turkey and modelling of storage in an oil field”
tübitak, kamag project 106g110
bakınız
http://en.wikipedia.org/wiki/carbon_capture_and_storage
http://en.wikipedia.org/wiki/carbon_capture_and_storage_(timeline)
http://en.wikipedia.org/wiki/carbon_sequestration
dış bağlantılar
http://www.co2geonet.com - co2’nin jeolojik depolanması üzerine avrupa mükemmeliyet ağı
http://www.cgseurope.net – co2’nin jeolojik depolanması üzerine ortak avrupa koordinasyon çalışması
http://co2depolama.labkar.org.tr//home.html
</text></doc>
<docno>220057</docno>
<text>
çorum (il)
çorum, türkiye cumhuriyetinin karadeniz bölgesinin orta karadeniz bölümü'nde yer alan bir ildir
çorum, leblebisi ile tanınır
ilde toprak ve makine endüstrisi oldukça gelişmiştir
şehirin bir bölümü karadeniz bölgesinde bir bölümü ise iç anadoludadır.çevresinde en gelişmiş şehirdir
toplam 13 ilçesi bulunmaktadır ve en büyük ilçesi sungurlu'dur
osmancık ilçesinde pirinç üretimi son derece üst seviyededir ve bu seviyeyle birlikde pirinç'in damak zevki çorum'da fazladır
çorum dünyanın en iyi leblebi üretimini ve bölgesinin en iyi pirinç üretimine sahiptir
ayrıca türkiye'de pek bilinmeyen ama avrupa ülkelerinin özellikle ispanyanın en önemli geçim kaynağı olan kapari bitkisinin türkiye'deki anavatanı yine osmancık ilcesidir
zira evliya çelebi bu ilçeyi ziyaret etmiş ve kitabında bu bitkinin faydalarından oldukça bahsetmiştir
bugün bu bitkinin türkiye ekonomisine katkısını sağlamak amacıyla çalışmalar başlatılmış özel sektör tarafından kapari alım merkezleri kurularak ülke ekonomisine ve bölge halkının geçimine katkı sağlanması amaçlanmaktır
tarihçe
çorum il toprakları tarihi devirlerin en başından beri insan yerleşimine sahip olmuştur
yanı zamanda kadim devirlerde kurulan ilk merkezi anadolu siyasi birliği ve devleti bu topraklardan çıkıp anadoluya hükmetmiştir
kadim hitit'lerin başkenti hattuşaş çorum ilindedir
tarihi devirlere bakıldığında alacahöyük, hattuşaş, iskilip, kuşsaray, pazarlı, eskiyapar,büyükgülücek ve balimsultan köyü çevresinde yapılan arkeolojik kazılarda ve torpaküstü buluntularından anlaşılır ki kalkolitik devir ile ilk tunç devrine tarihlenen araç, gereç ve siahlar bulunmuştur
1988 - çorum sarılık köyü de oluşan hortum nedeniyle iki kişinin hayatını kaybetmesi
coğrafya
çorum il topraklarının %61'i dağlıktır
bu dağlar derin vadilerle yarılarak birbirinden ayrılmışlardır
dağlar kuzey-batı yönünde uzanmıştır
çorum il topraklarının batı kısmı kuzey batı anadolunun en önemli dağ sırası olan ve batıda sakarya nehri ile doğuda kızılırmak nehri arasında uzanan köroğlu dağ sırasının en doğu ucunda yer alır
köroğlu dağ sırasının kızılırmak havzasına ulaştığı yerde oluşan önemli yerleşmeler; iskilip, bayat, kargı, oğuzlar, dodurga, alpagut'tur
çorum ili iç anadolu bölgesinin kuzey kısmında yer almaktadır.iç anadolu bölgesi karasal iklimi etkisi altındadır
doğusunda amasya, güneyinde yozgat, batısında çankırı, kuzeyde sinop, kuzey batısında kastamonu, kuzey doğusunda samsun, güney batısında kırıkkale illeri ile çevrilidir
çorum şehir merkezinin diğer şehirlere uzaklığı; ankara'ya 244, istanbul'a 608, amasya'ya 92, sinop'a 294, samsun'a 172, tokat'a ise 188 kilometredir
ilçelerin il merkezine uzaklıkları; alaca 52, bayat 83, boğazkale 87, dodurga 42, iskilip 56, kargı 106, laçin 29, mecitözü 37, oğuzlar 68, ortaköy 57, osmancık 59, sungurlu 72 ve uğurludağ 66 km'dir
akarsuları
delice ırmağı
iklim
ilin genelinde genellikle karadeniz iklimi görülür
karadeniz iklimi olan şehirler kızılırmak havzasında olan: bayat, dodurga, iskilip, kargı, laçin, oğuzlar, osmancık ve uğurludağ
kışları çok yağış olur yazları iç anadolu iklim tesiri ile sıcak olur
iç anadolu iklimi; kızılırmak havzasının güneyinde olan çorum, alaca, boğazkale, mecitözü, ortaköy ve sungurlu ilçelerinde olur
çorum ilinde bulunan şehir, bucak ve köyler genel olarak tipik karasal iklim özelliklerini gösterir
yazlar sıcak ve kurak, kışlar soğuk ve genelde kar yağışlıdır
ilkbahar ve sonbaharda azda olsa yağmurludur
yüksek yerleşimlerde özellikle yaz akşamları bile serin bir havaya sahiptir
bu umumi durumun istisnası da iskilip ve havarisinin iklim tipi olup mikro klima iklim özelliklerini göstermektedir
jeolojik yapı
türkiye'nin önemli fay hatlarından kuzey anadolu fay hattı (k.a.f
), çorum il sınırlarının kuzeyinden geçmektedir
ilin jeolojik yapısında iki ana kütle (kayaç) grubu öne çıkar
bunlardan birincisi “metamorfik seri” (başkalaşmış kayaçlar), ikincisi ise, “tortul kütleler” dir
ilin asıl jeolojik karakterini 3. jeolojik zamanın sonları ile 4. jeolojik zamanda meydana çıkma oluşumlar meydana getirmektedir
bununla birlikte, jeolojik devirlerden ilkel zaman olarak bilinen arkean ve prekambrien devirlerine ait çorum merkez ilçe, alaca, iskilip, osmancık, mecitözü ve özellikle kargı ilçelerinde çeşitli metamorfik (başkalaşım) topraklarına rastlanılmıştır
xüsusiy?tl?
3. jeolojik zamanın kütlelerinden olan jips (kireçtaşı) ve kayatuzu yatakları ile karbon miktari % 75 kadar olan zengin linyit kömürü yataklarına (osmancık, dodurga yöresinde 30 milyon ton rezervinde ayrıca alpagut - zambal - karakaya - ayva ve ovacık köylerinde) rastlanmaktadır
yine bu zamanın püskürük kütlelerinden olan trakit, granit, bazalt ve andezit kimi kütle arazisine de çorum merkez ilçesinde, kargı, sungurlu, alaca, mecitözü, osmancık ve iskilip ilçelerinde rastlanmaktadır
tortul kütlelere ise vilayetin çok yöresinde rastlanmaktadır
çorum; alp-himalaya orogenezi (dağ oluşumu) olarak bilinen sistem dahilinde yer alan k.a.f
(kuzey anadolu fay hattı) üzerinde yer almaktadır
k.a.f
il merkezinin 20 kilometre kuzeyinde osmancık ve kargı ilçelerinin dahili sınırlarından geçmektedir
şive
türkçenin çorum ilinde kullanılan şivesinin batı anadolu ağızları içindeki konumu prof. dr. leyla karahan'ın "anadolu ağızlarının sınıflandırılması" (türk dil kurumu yayınları: 630, ankara 1996) adlı çalışmasına göre, iki ayrı grupta yer alır:
kültür
kütüphaneler
ilin tümünde 18 halk ve müstakil 2 çocuk olmak üzere toplam 20 kütüphane var
2006 yıl sonu istatistiklerine göre ilde toplam 228.482 adet kitap vardı
en çok kitap olan kütüphaneler; çorum hasan paşa kütüphanesi 47.303, iskilip halk kütüphanesi 38.046 adet ve sungurlu halk kütüphanesi 19.866 adet geri kalan 123.547 kitap, 17 halk ve çocuk kütüphanesindedir
il merkezi olan çorum'da beş adet kütüphane var olup, toplam kitap varlığı 72.805 adet diğer 12 ilçe ile 3 belde kütüphanesinde ise 155.677 kitap var olup; iskilip halk kütüphanesi 38.046 adet, sungurlu halk kütüphanesi 19.866, mecitözü halk kütüphanesi 14.468, osmancık 13.106, kargı 11.575, alaca 10.023, bayat 9.566, boğazkale 7.474, uğurludağ 7.188, oğuzlar 6.066, arifegazili 5.884, ortaköy 5.006, alacahöyük 3.349, dodurga 2.617, hacıhamza 1.443
laçin ilçesinde ise kütüphane yoktur
türkiye cumhuriyeti'nin toplam 28 adet 'el yazması eser' kütüphanesi vardır
bu el yazması eser kütüphanelerinden çorum ve iskilip ilçesinde olmak üzere çorum ilinde iki adet var
iskilip halk kütüphanesinde 529 adet, çorum hasan paşa kütüphanesinde cumhuriyetin ilk yıllarında il ve ilçe merkezlerinden toplanmış olan 3692 adet el yazması kitap vardır
iskilip ilçesi halk kütüphanesi
iskilip kütüphanesi yakın coğrafyasında bilinen en eski kütüphane olup; 1258 yılında kurulan hacıbey, 1272 yılında cecebey, 1476 yılında şeyh habib, 1480 yılında ebusuud, olan; 1735 yılında hocazade ile 1818 yılında kurulan terzi bekir ağa ve 1841 yılında kurulan camii kebir kütüphanelerinin 1924 yılında kanun ile 1272 yılında vakfedilerek kurulan cece bey medresesi kütüphanesinde toplanarak tek kütüphane çatısı altında faaliyete geçirilerek oluşturulmuştur
ilin en eski kütüphanesi olduğu gibi türkiyeninde en eski kütüphanelerindendir
iskilip ilçesi halk kütüphanesinde tarihi değeri olan 1443 adet arapça alfebesinde yazılmış taş baskı basılı kitap ve 529 adet el yazması kitap ile 2006 yılında 38.046 adet toplam kitap vardır
iskilip halk kütüphanesinde 1996 yılında yaşlılar için özel okuma salonu hizmete açılmış olup bu salon türkiye genelinde gerçekleştirilen ilk uygulamadır
kütüphane 1924 yılından bu yana üç değişik yerde hizmette bulunarak günümüzde bulunan yere taşınarak kendisine ait özel binasında faaliyetlerini sürdürmektedir
hasan paşa halk kütüphanesi
bahçelievler semtinde hizmet veren çorum merkez hasan paşa halk kütüphanesi çorum ilinin en köklü kütüphanelerinden biridir
alt katta depolar, üstte ise okuyucu salonları, idare büroları, yazma eserler bölümü ve bilgisayar bölümü bulunmaktadır
2006 yılında mevcut kitap sayısı 47.303 adet olup bunun 3692 adeti el yazmasıdır
çorum il halk kütüphanesi
merkez ilçe olan çorum şehri,mimar sinan mahallesi'ndedir
25 aralık 1991 tarihinde hizmete girmiştir.çorum ilinin en büyük ve modern kütüphanesidir
müzeler
müze olarak; alacahöyük, boğazköy ve çorum müzeleri vardır
ilave olarak hattuşaş ören yeri de açık müze olup ziyaretçilere hizmet eder
alacahöyük müzesi
alacahöyük müzesi yakın geçmişte köy şimdi belde olan yerde 1935 yılından sonra mahallinde arkeoloji kazılarında çıkarılabilen tarihi eserlerin sergilenmesi için 1941 yılında kuruldu
müzede milattan önce 4000'lerden günümüze ulaşabilen tarihi eserler mevcuttur
boğazköy müzesi
boğazköy müzesi genellikle kadim hitit dönemi arkeoloji eserleri bulundurmaktadır
yerel halk edebiyatı
çorum ilindeki halk edebiyatını, 15. yüzyıldan başlayarak alevi - bektaşi edebiyatı etkilemiştir
aşık ali açık, deli boran, aşık haydar, dedemoğlu, kasap mustafa çarkacı, kadir uslu, aşık kör kurtça, hüseyin çırakman, aşık gülabi gibi ozanlar, çorum halk edebiyatının önemli ozanlarındandır
iskilip ilçesinde haftanın günleri de türkiye türkçesi'nden farklıdır; giravu - pazar, düşembe - pazartesi, deri - salı, bazar - çarşamba, bazitesi - perşembe, cumayı - cuma, cumitesi - cumartesi
ekonomi
çorum ilinin ekonomisi; tarım, hayvancılık, sanayi ve ticarete dayanır
2000 yılı istatistiklerine göre çorum il ekonomisinde sektörlere göre dağılımı; hizmetler %32, ticaret %30, tarım %25, sanayi %9, inşaat %4 olarak meydana gelmiştir
ilin coğrafi konumu nedeniyle iç anadolu bölgesi ile karadeniz bölgesi arasında önemli bir geçiş yolu üzerinde olması önemini artırmakta olup ekonomisini olumlu olarak etkilemektedir
ankara ile samsun arasında kuzey - güney doğrultusunda geçiş üzerinde yer aldığı gibi batı - doğu doğrultusunda da kastamonu, çankırı, amasya ve tokat illeride çorum topraklarında yer alan yollardan yararlanmaktadırlar
il dışından alınan ürünler olarak; beyaz eşya, petrol ürünleri, otomotiv yedek parçası, makinalar, kazanlar, mekanik araçlar, hazır giyim gibi kalemlerdir
il dışına satışı yapılan üretim kalemleri ise; süt ve süt ürünleri, çimento, bal, yumurta, kazanlar, makinalar, mekanik araçlar, hazır giyim, ayakkabı, değirmencilik ürünleri, kâğıt ve karton türleridir
tarım
çorum ilinde çeşitlenmiş tarım yapısı olup ürün yelpazesi geniş üretim miktarları fazladır
en çok yetiştirilen tarım bitkileri; buğday, şekerpancarı, arpa, soğan, domates, patates, kavun, karpuz, hıyar, üzüm, nohut, fiğ, pirinç, ayçiçeği, yeşil mercimek, ceviz, elma, kiraz, gebere
2002 yılı türkiye istatistiklerine göre yeşil mercimeğin %14'ü, pirincin %11'i, soğanın %8'i çorum ilinde üretilmiştir
geleneksel yöre sebze ve meyvelerinin dışında olanlarda özellikle iskilip ve bölgesinin mikro klima iklimi sayesinde yetişebilmektedir; antepfıstığı, haşhaş, kayısı, trabzon hurması gibi bitkilerde yetişebilmektedir
2002 yılında ildeki traktör sayı 20.929 adet
ekin, arpa, çavdar, yulaf ve tritikale böyük ölçüde kuru tarım arazilerinde üretilirek elde edilir
mısır bitkisi iklim özelliğince su ister, çeltik tümüyle su içinde olan tavalarda üretilir
üretim genellikle ve çoğunlukla üretici eliyle tahıl borsasında satılmakta yahut un ve yem fabrikalarına verilmektedir
nohut ve yeşil mercimek kuru tarım arazilerinde istehsal edilir yetiştirilmekte olup, kuru fasulye sulama yapmadan yetişmemektedir
orman
vilayetin ormanlık arazileri daha çok kuzeyinde olup çorum, bayat, iskilip, osmancık ve kargıda sık olarak mevcuttur
dağ köylerinin geçimi ormancılık üretimine bağlıdır
toplam ormanlık arazisi 373.825 hektardır
185.873 hektar orman verimli, 187.952 hektar orman verimsizdir
bu ormanların 194.564 hektarı koru ormanı, 179.261 hektarı baltalık ormandır
il ormanlarının tümü kamu adına devlete ait olup şahıs ormanı yoktur
hayvancılık
il ekonomisinde hayvancılık üretimi ikinci derecededir
2002 yılı türkiye istatistiklerine göre il dahilinde 162.000 sığır, 139.000 koyun, 17.000 kıl keçisi, 3.000 ankara keçisi, 5.000 manda mevcuttur
yumurta, deri, süt, arıcılık, tavukçuluk önemli hayvancılık kaynaklı ürünlerdir
mera arazisi 139.582 hektar olup ilin hayvancılık üretimi için önem arz etmektedir
1913 yılı hayvancılık üretimi; 89.059 sığır, 195.735 koyun, 220.856 keçi, 8.000 kömüş/camış vardır
ek olarak 5.592 at, 12.575 eşek, 385 katır gibi çekim hayvanı vardı
1927 yılında üretimi devlet istatistiklerine göre; ilde 83.000 kadar sığır, 160.000 kadar koyun, 230.000 kadar keçi, 230.000 kadar tavuk ile ek olarak 80.000 kadar eşek, katır ve at diğer çekim hayvanı vardı
lezzetli yoğurdu için özellikle camış sulak köylerde ve kızılırmak kenar köylerinde beslenmektedir
1980 yılına kadar ilde çok sayı kıl keçisi vardı
orman alanlarında taze sürgünlere verilen zarar neticede çok sayı köyde yasaklandılar
ilde dahilinde bir adet balıkçılık üretimi ile iştigal eden şirket var olup yıllık kapasitesi 15.000 ton olup ancak 10.000 ton kadar istehsal mümkün olmaktadır
sanayi
çorum'daki başlıca sanayi tesisleri; çeşitli gıda maddeleri, süt ürünleri, un, yem, şeker, kereste, parke, alçı, kireç, çimento, prefabrik yapı elemanları, tuğla ve kiremit, demir - çelik döküm ve makina, dokuma, ayakkabı, ısıcam fabrikalarıdır
2001 yılında çorum'da 10'dan fazla çalışanı olan işletme sayısı 82'dir
bunlardan 40'ı taş ve toprak sanayisi; 18'i gıda, içki ve tütün sanayisi; 10'u metal eşya, makina ve teçhizat sanayisi; 5'i metal ana sanayisi; 4'ü tekstil, giyim ve deri sanayisi; 2'si mobilya sanayisi; 1'i kâğıt, kâğıt ürünleri ve basım sanayisi ve 1'i de motorlu kara taşıtları sanayisine aittir
çorum ilinin sembolü olan leblebi ise çorum, sungurlu ve osmancık civarlarında küçük işletmeler tarafından üretilir
madencilik
çorum'da işletilmekte olan çok sayıda linyit kömür işletmesi vardır
bu işletmeler; iskilip, dodurga ve bayat ilçelerindedir
son zamanlarda mecitözü ilçesi civarında yüksek rezervli linyit kömür sahaları bulunmuştur
bu rezervlerden bayat ve dodurga'daki en zengin rezervdir ve en kalorili kömür de buradan çıkarılır
bayat'ta 4000 yıllık maden ocağı galerisi bulunmuş mevcut rezerv nabit bakırdan oluşmaktadır
bayat sağpazar köyünde 95 yılında petrol araştırmaları yapılmış ve tpao nun 1.derece arama sahasında bulunmatır
ayrıca ilçede tuzve kireçtaşı da mevcuttur
il genelinde; bakır, manganez, çinko, antimon, demir, kurşun, asbest, linyit, grafit yatakları ile jeotermal kaynaklar olduğu tespit edilmiştir
nüfus
günümüzde çorum ilini meydana getiren şehirlere bakarsak üçü dışında olanlar kaza kimliğine 1866 yılından sonra ulaşmışlardır
1866 yılına kadar üç şehir kaza statüsünde olup bunlar; çorum, iskilip ve osmancık'tır
şimdiki il sınırları kalıcı haline 1924 yılında türkiye cumhuriyetince yapılan yasal düzenleme ile kavuşur
1924 yılına kadar iskilip'e bağlı olan şimdiki çankırı ilinin üç ilçe toprakları (yapraklı, kızılırmak, merkez) alınmış ve çankırı iline dahil edilmişlerdir
öyleki 1900 yılında iskilip topraklarında şimdi tam sekiz adet ilçe kurulu olup bu ilçeler 4 vilayete (çankırı, çorum, kastamonu, kırıkkale) dağılmıştır
birde kargı ilçesinin özel durumu dışında il genelinde sınır değişiklikleri olmamıştır
aşağıdaki tabloda çorum, iskilip, osmancık, sungurlu ve mecitözü ilçelerindeki nüfus miktarındaki ani azalışların nedenleri;
2007 yılı sonunda yapılan adrese dayalı nüfus sayımı sonuçlarına göre yirminci yüzyıl boyunca (cumhuriyet dönemi) çorum merkez ilçenin nüfusu 22 kat artmıştır
nüfus üzerindeki incelemelerde il genelinde nüfusun merkez ilçeye ve il dışına doğru bir göç akış içerisinde olduğu sonucu çıkmaktadır
2007 yılındaki sayıma göre belediye yerleşimlerinde de görülen genel bir nüfus azalması olduğudur ki bunun istisnaları yalnızca çorum ve iskilip merkezleridir
yönetim
2010 tuik verilerine göre ilimizde merkez ilceyle beraber 14 ilce, 24 belde ve 727 köy vardir
ilçeler;
merkez, boğazkale , dodurga, iskilip, osmancık, kargı, sungurlu, ortaköy, oğuzlar, uğurludağ, laçin, mecitözü, alaca, bayat
ilçeler, 13 adet
1 - 2 - bucaklar, 4 adet
2 - il mahalli idari bölünüş:
çorum ilinde 2007 yılı sonu itibariyle mahalli idari taksimat/bölünüş olarak 38 belediye ve bu belediyelere bağlı olarak 187 mahalle vardır
</text></doc>
<docno>88595</docno>
<text>
necef çölü
necef çölü, güney israil’de mısır, ürdün, israil arasında yer alan çöl
necef ismi ibranice'de kuru anlamına gelmektedir ve tevrat'ta da güney anlamına gelecek şekilde kullanılmıştır
günümüzde israil sınırları içindedir
kuzeyinde lut gölü, güneyinde akabe körfezi bulunur
çöl bölgesinin hangi devlette kalacağı, yeni kurulan israil devleti ile ürdün arasında 1948 arap-israil savaşı’na neden oldu
çölün büyük bölümünü ele geçiren israil, çöl topraklarını verimli duruma getirmek için 500 km uzunluğunda beton boruyla su getirerek sulamaya başladı
bugün burada tahıl tarımı ve meyvecilik yapılmaktadır
çok eski zamanlardan beri bilinen bakır, petrol, fosfat ve manganez yatakları bulunup işletilmeye başlandı
necef çölü ekonomik yönden israil için önemli bir kaynaktır
ayrıca 1979'da kurulan ramat hovav toksik atık tesisi de bu çölde bulunmaktadır
necef çölü'nde israil ulusal parkları'ndan biri olan timna vadisi vadi parkı da bulunmaktadır
tarih öncesi dönem
necef'teki göçebe yaşamına ilişkin buluntuların 4000 ila 7000 yıl geriye gittiği bilinmektedir
ilk şehirleşmiş yerleşimin m.ö
2000'lerde kenan, amalek ve edom grupları tarafından kurulmuştur
firavun döneminde bölgedeki bakır madenlerinden bakır çıkarılmaktaydı
jeolojik yapı ve iklim
necef, kayalık bir çöldür
kayalık vadiler ve derin kraterler nedeniyle sık sık bölünen araziye sahiptir
dünyada sadece necef çölü'nde görülen ve ibranice adı makhtesh ya da makteş olarak nitelenen bir krater yapısının bulunması ise jeolojik yapısıyla ilgili olan en önemli özelliğidir
birüssebi, necef bölgesinde bulunan bir şehirdir ve bölgenin iklimini gösteren ortalama sıcaklık değerleri aşağıda gösterilmiştir:
</text></doc>
<docno>84185</docno>
<text>
karbonifer
karbonifer dönem, paleozoik zamanın beşinci alt bölümü olarak karbonifer kayaç sistemlerinin oluştuğu jeolojik zaman dilimidir
günümüzden 354 milyon yıl önce başlayıp 292 milyon yıl önce sona erdiği kabul edilir
sözcük olarak karbonifer, “karbonlu”, “karbon içeren” anlamına gelir, günümüz dünyasındaki kömür yataklarının büyük bölümünün karbonifer dönem’de oluşmuş olması nedeniyle döneme bu ad uygun görülmüş ve kullanıla gelinmiştir
deniz seviyelerinin ard arda yükselip alçalması, bu kömür yataklarının oluşumuna yol açmıştır
deniz seviyelerinin yükselmesiyle sığ denizler oluşmuş, bu denizlerde sığlıklara uyumlu türler çeşitlenmiş ve yaygınlaşmıştır
ardından deniz seviyesinin düşmesiyle bu sığ denizler bataklıklar haline gelmiştir
bu bölgelerde sığ deniz canlıları yok olurken bataklık ormanları ve bu ortama özgü bir flora yaygınlaşmıştır
ardından yine deniz seviyesinin yükselmesiyle bataklık ormanları sular altında kalarak, oksijensiz bir ortamda ve zamanla üzerlerini örten tortulların basıncıyla bugünkü kömür yataklarını oluşturmuştur
zonguldak kömür havzalarında da karbonifer dönem’e tarihlenen bitki fosilleri bulunmuştur
yeryüzü ve iklim
bir önceki dönem olan devoniyen dönemin iki kıtasından gondvana’nın ekvator bölgesine doğru hareket ederek diğer kıta lavrasya’ya çarpmasıyla tek dev kıta pangea ortaya çıkmıştır
bugünkü sibirya’yı oluşturan kara kütlesi de lavrasya’ya yaklaşarak aralarında yer alan ural jeosenklinalini sıkıştırmış, yükselmesine neden olmuştur
bu süreç sonunda bugünkü ural dağları oluşmuştur
dönemin başında iklim oldukça nemli ve tropikti
karbonifer döneme ait ağaç fosillerinde yaş halkalarının belirgin olmaması, mevsimsel farklılıkların olmadığını düşündürüyor
dönemin ikinci yarısında pangea tek bir kara parçası halinde birleştikçe, iklim kuraklaştı ve genişleyen kutup buzullarıyla birlikte bir soğuma eğilimi başladı
gondvana'nın güneyinde milyonlarca yıl boyunca süren buzul çağı tüm yeryüzünü etkiledi ve buzul tabakalarındaki değişimler, deniz seviyesinde sürekli bir salınıma neden oldu
deniz yaşamı
bir önceki devoniyen dönemde yaşanan kitlesel yok oluş deniz yaşamını oldukça olumsuz etkilemişti
özellikle mercanların ağırlıklı tür olduğu resifler ortadan kalkmıştı
kıta hareketlerinin yoğunluğu, kıtaların yükselmesiyle hızlanan erozyon sonucu deltaların genişlemesi, güney kutup bölgesindeki buzlanmadaki değişmeler deniz yaşamını bu dönemde de olumsuz etkilemiştir
yosun hayvancıkları ve dallı bacaklılar devoniyen yok oluşundan sonra en çabuk kendine gelen gruplardı
kara yaşamı
bu dönemde yeni bir bitki grubu ortaya çıkmaz fakat önceki dönem bitkilerinin daha evrimleşmiş, çeşitli ve oldukça büyük biçimleri floraya hakim olur
kömür yataklarından elde edilen fosiller bataklık ormanlarının en yaygın türünün kibrit otları (likofitler) olduğunu gösteriyor
kömür yataklarının %70'inin kibrit otlarınca oluşturulduğu tahmin ediliyor
uzunluğu 40 metreyi bulan lepidodendron'a ve 20-30 metre boylarındaki sigillaria'ya her ne kadar "ot" denemezse de bunlar karbonifer boyunca kibrit otlarının en yaygın biçimleriydi
dev boyutlara ulaşan bu ağaçsı kibrit otları, yine de günümüz ağaçlarına göre daha az odunsu bir yapıdaydı
kibrit otları gibi at kuyrukları da (sifenofitler) gelişimlerinin zirvesine karbonifer’de ulaştı
calamites, sifenofitlerin en büyük cinsiydi
spenophyllum gibi çalımsı ya da sarmaşık benzeri biçimlere sahip at kuyrukları da vardı
at kuyruklarının günümüze ulaşabilen tek cinsi ise otsu bir bitki olan at kuyruğudur
karbonifer'in yoğun ve gür bitki örtüsü, bir yandan atmosferdeki karbondioksitin büyük bir bölümünü çekerken bir yandan da büyük ölçüde oksijeni atmosfere salıyordu
zaten böcek yaşamı için oldukça uygun bir ortam olan karbonifer ormanlarına bir de yüksek oksijen seviyesi eklenince böceklerin yaygınlaşması ve çeşitlenmesi için çok uygun bir ortam yaratıyordu
bu dönemde böcekler kadar diğer eklembacaklılar da oldukça yaygındı
akrepler, örümcekler ve kırkayaklar böceklerle birlikte ekosistemin önemli parçaları haline geldi
karbonifer, omurgalıların karaya tam anlamıyla ayak basıp çeşitlendiği dönemdir
bundan sonraki dönemlerde baskın olacak pek çok yeni omurgalı grubu ilk kez bu dönemde ortaya çıkar
bu dönem canlılarının yaşamı, bitkiler olsun, hayvanlar olsun, suya sıkı sıkıya bağımlıydı
permiyen’e doğru kıtaların iyice yükselmesi, suların kıyılardan çekilmesine ve artan kuraklıkla bataklıkların azalmasına neden oldu
bu koşullar dönem canlılarını oldukça etkiledi
bataklık ormanlarının en önemli grubu olan kibrit otları, kuraklıkla birlikte yerini eğrelti ve at kuyruklarına bırakırken, dönemin sonlarına doğru, büyük böcekler ve iki yaşamlılar azaldı
kozalaklılar ve diğer gelişmiş açık tohumlularla kuraklığa zaten uyum sağlamış olan sürüngenler permiyen’de çok daha baskın hale geldi
dönemin sonunda, yaşam canlılar için zorlaşmışsa da karbonifer bir kitlesel yok oluşla sonlanmaz
</text></doc>